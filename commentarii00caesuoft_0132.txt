——122—

66, 1 ‘imperat porta decumana legiones se ueteranas sequi'. Qui-
bus autem locis accusatiuus cum actiuo infinitiuo ponitur, apud
Caes. b. eiu. III ‚ 42, 2 ‘eo partem nauium longarum conuenire,
frumentun] commeatumque comportari imperat' et b. Al'r. ll ‚ 2
‘de nauibus imperat omnes egredi atque armatos in littore reliquos
aduenientes milites expectare'‚ eos ita comparatos esse uidemus,
ut alter inlinitiuns‚ qui passiuanl formam habet, proximum im-
perandi uerbo locum teneat, actiuus neglegentia quadam scripto-
ris ponatur aut illo uerbo se usurum non praeuidentis aut usum
esse non attendentis. Ceterum qnod apud Hirtium ‘equitatuque’
posui, datiuum me intellegi uelle uix est, quod moneam.

C. 28, 2 haec edebantur: ‘Cuius praeceptis ut res gerere-
tur, Q. Atius Varus praefectus equitum, singularis et animi et
prudentiae uir, suos hortatur agmenque hostium consecutus tur-
mas partim idoneis locis disponit, partini equitum proelium com-
mittit'. Hic extrema eam tantum sententiam admittunt, ut Varus
equestre proelium commisisse dicatur. Id autem et putide admo-
dum declaratur , cum nullas copias nisi equestres secum haberet,
neque ita llaec priori membro respondent. Edidi igitur ‘turmas
partim idoneis locis disponit, parte equitum proelium committit'.

C. 42, 4 in ‘multis codd.' Oud. ita scriptum est: ‘Res enim
gerebatur et excelso loco et in conspectu exercitus nostri. Ita nt
quisque poterat maxime insigni5‚ quo notior testatiorque uirtus
esset eius, telis hostium flammaeque se offerebat'3 in Par. pr.
et ‘sex' codd. Oudendorpii ‘ut' ante ‘quisque', in Egm. ‘poterat'
omissum est. interpolati hactenus discrepant, qnod in iis legitur
‘ita quam quisqne'. ‘Offerebam' ex paucis deterioribus editur.
Sed codicum scriptura aperte falsa est. Aut enim dicendum erat
‘ ut quisque poterat maxime insigniter, telis se offerebat'‚ aut ‘ut
quisque poterat, maxime insignem telis se offerebat'. Secundum ‘sex'
codd. Oud.‚ interquos optimos esse consensus Par. pr. docet, haec
ita emendaui: ‘Ita quisque, ut erat maxime insignis, quo notior te-
statiorque uirtus esset eius, telis hostium flammaeque se offerebat&

Verba c. 48, 3 ita constituenda existimaui: ‘Nouissime cnm
uehementius contenderetur, ac Volusenus ipsius intercipiendi
Commii cupiditate pertinacius eum cum paucis insecutus esset, ille
autem fuga uehementi Volusenum produxisset longius, inimicus
homini suorum inuocat fidem atque auxilium, ne sua uulnera per
fidem imposita paterentur impunita, conuersoque equo se a ceteris

