-195—

haec sacta narrantur, neque excisae a legionariis repertae , non
licebat alterum participium pro adiectiuo ponere , qua una ratione
copulatiua particula recte omittebatur. Id perspexit, qui ‘et proie-
ctis' scripsit, quod legitur in quibusdam deterioribus codd. Sed
cum complura uerba post ‘excisis' interiecta essent, ‘proiectis iis'
ponere praestabat.

Quae c. 33 extr. de discessu ab Alexandria Caesaris legun-
tur: ‘Sic rebus omnibus confectis et collocatis ipse itinere ter-
restri profectus est in Syriam', iis contraria esse, quae c. 66, 1
de eiusdem profectione ex Syria referuntur: ‘ipse eadem classe,
qua uenerat, proficiscitur in Ciliciam', Vsserium (annali. a. 3957)
secutus posteriore loco notauit Dauisius eamque manifestam
Hirtii ἐναντιολογίαν appellauit. Id plane incredibile est, Hir-
tium, quem Antiochiae apud Caesarem fuisse supra p. 10 demon-
straui, non solum in hac re errasse, sed etiam altero loco uerum,
altero falsum retulisse. Nos uero cognito codicum genere non du-
bitabimus hanc discrepantiam magistro acceptam referre. Itaque cum
Ioseph.antiqq. XIV, 8, 3, utmonuitDauisius, Caesarem in Syriam
nauigasse referat,eundemque nauibus in Ciliciam uenisse ex Cic.Phil.
ll, ll, ‘26 constet, c. 33 uerba ‘itinere terrestri' eicienda fuerunt.

C 36, 4 haec in codd. leguntur: ‘Quibus ex castris cum locus
angustus atque impeditus esset transeundus, Pharnaces in insidiis
delectos pedites omnesque paene disposuit equites, magnam autem
multitudinem pecoris intra eas fauces dissipari iussit paganosque
et oppidanos in iis loc-is obuersari, ut siue amicus siue inimicus
Domitius eas angustias transiret, nihil de insidiis suspicaretur,
cum in agris et pecora et homines animaduerteretuersari tamquam
amicorum aduentu, ut in hostium fines ueniret, praeda diripienda
milites dissiparentur dispersique caederentur'. Nam ‘ut siue ami-
cus siue inimicus Domitius⁷ in omnibus codd. scriptum est3 ‘ad-
uentu ut in hostium fines' estin Par. sec. Leid. pr. Scal. Voss.,
nisi quod cum aliis codd. ‘aduentus' exhibent. Editur supra ‘ut si
amicus Domitius' et deinde ‘sin uero ut in hostium fines ueniret'‚
quae nequaquam ex iis, quae supra posui, probabiliter effici
apparet. A uerbis ‘utin hostium fines ueniret' alteram sen-
tentiae partem incipere idque ibi significandum fuisse, itemque
uerba ‘siue inimicus' supra, ubi in codd. leguntur, inepta esse,
cum eadem sententia extremis uerbis declaretur , manifestum

cst. ltaque ea , quaein codd. leguntur, ita seruanda existimaui,
13 *

