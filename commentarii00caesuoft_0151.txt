η- 141 -—

buerat , Caesar a 56 duplicata esse statim demonstrat), non sine
probabilitate coniciemus ‘auxilia peditum V milia' apud Caesarem
scriptum fuisse. Auxilia autem certe non omnia a Caesare in Hi-
spaniam praemissa esse, id quod recte codd. scriptura significat,
cc. 41. et 51 huius libri demonstrant. Priore loco ipse Caesar sc
cum nongentis equitibus in castra uenisse, altero aliquot diebus
post aduentum suum sagittarios ex Rutenis, equites ex Gallia,
praeterea cuiusque generis hominum milia VI aduenisse scribit.
Quae excipiunt, optimos codd. secuti ita constituimus: ‘et parem
ex Gallia numerum, quam ipse pacaue‘rat, nominatim ex omnibus
ciuitatibus nobilissimo quoque euocato ‚ hinc optimi generis homi-
num ex Aquitanis montanisque, qui Galliam prouinciam attin-
gunt... .⁷ Apparet in fine et millenarium numerum et uerbum
utrique enuntiato commune excidisse, neque, quod aut ipsum
aptius sit aut ob sequens ‘audierat' facilius omitti potuerit, iuue-
nio quam ‘addiderat' uel ‘adiecerat', quod Iurinius addendd.
p. 570 proposuit. Hoc si a Caesare positum est, supra non ‘binc',
cui uocabulo nullum omnino accommodatum uerbum reperio, sed
aut ‘buc', ut in codice Achillis Statii legitur , aut, quod mihi qui-
dem aptius uidetur, ‘item' scripsit.

C. 40, 3 uulgo haec leguntur: ‘Huc cum cotidiana consuetu·
dine congressae pabulatoribus praesidio proprio legiones Fabianae
duae flumen transissent, impedimentaque et omnis equitatus se-
queretur, subito ui uentorum et aquae magnitudine pons est inter-
ruptus et reliqua multitudo equitum interclusa'. Hic primum ‘con-
gressae' ferri non potest. Nam quod aptum esset ad sententiam,
ut congressae legiones dici existimarentur, quomodo Vossio uisum
est, quae simul essent egressae siue ipsae siue c-um pabulatoribus,
id ab consuetudine omnium scriptorum abhorret. Quod autem
Clarkius legiones in eum locum conuenisse dici putabat, non sin-
gulae ex castris missae , sed coniunctim uideri debent: neque ta-
men quisquam ita congredi legiones dixit. Recte Iurinius ‘egres-
sae' scribendum iudicauit, unde ‘congressae' peruagato et facili
errore nascebantur. Sed non magis sana sunt illa: ‘praesidio pro-
prio'. Proprium quidem praesidium per se recte dicitur, ut Daui·
sius interpretatus est, quod consuesset cum pabulatoribus mitti.
Sed datiuo casu finis designatur, unde absurda nasceretur senten-
tia, duas legiones ea de causa missas esse, ut praesidio essent
consueto. Iam in Par. sec, legitur ‘praesidio proprio relegiones'.

