——167—

referri pateretur, sententia tamen inepta esset, quae alia inesse
non potest, nisi haec: expectabant cotidie durius tempuS, quo le-
nioribus uentis tramitterent. Nam quae Oudendorpius sibi inue-
nisse uisus est, Caesarianos, dum leniores uentos expectarent,
durius cotidie accepisse tempus, eorum nihil uideo. Sententiam
requiri apertum est huiuscemodi: tempus cotidie durius spem leni-
oribus uentis tramittendi ademisse. ltaque sic scripsi: ‘duriusque
cotidie tempus ad transportandum lenioribus uentis non spectabat'.
Particula negatiua separata est a copulatiua ad uim illius augen-
dam. Cf. b. Gall. III, 29, ⁸2 ‘uti opus necessario intermitteretur,
et continuatione imbrium diutius sub pellibus milites contineri non
possent', h. ciu. Ι, 81, 2 ‘et eo die tabernacula statui passus non
est', Corn. Nep. Them. 3, 1 ‘longiusque barbaros progredi non pa-
terentur'.

Quae c. 26 de Antonii et Caleni profectione leguntur, partim
ex codd. scriptura bene constituit Elberlingius‚ de parte minus
recte disputauit. Ea autem uerba ita scribenda sunt: ζ nacti au-
strum naues soluunt atque altero die Apolloniam [Dyrrhachium]
praeteruehuntur. Qui cum essent ex continenti uisi Coponius, qui
Dyrrhachii classi Rhodiae praeerat, naues ex portu educit, et, cum
iam nostris remissiore uento appropinquasset, idem auster incre-
bruit nostrisque praesidio fuit. Neque uero ille ob eam causam
conatu desistebat, sed labore et perseuerantia nautarum et uim
tempestatis superari posse sperabat, praeteruectosque Dyrrhachium
magna ui uenti nihilo secius sequebatur'. ‘Apolloniam Dyrrha-
chium' scriptum est in Par. sec. Leid. pr. Seal. Haun. pr. com-
pluribusque deteriorum. In quibus uerbis cum neque asyndeton
ferri, neque hic iam Dyrrhachium praeteruehi Caesariani dici pos—
sint, 'quos postea demum, cum eos Coponius leniore uento paene
assecutus esset, id oppidum uento rursus increbrescente praeter-
uectos esse declaretur, his de causis Elberlingius recte statuit
Dyrrhachium interpolatum esse ex uerbis e. 30, 1 ‘praeteruectas
Apolloniam Dyrrhachiumque naues uiderant’. Sed quod deinde
scribendum existimauit ⁶ et cum iam nostri — appropinquassent'⁷
mihi id, quod Vascosanus posuit ipseque supra scripsi, retinendum
uidetur, licet in omnibus codd. legatur ‘appropinquassent', et ‘no-
stris' in Cuiac. tantum duobusque deterioribus. Quod autem Ou-
dendorpius ‘nostris' et ‘appropinquassent' edidit et hoc ad ‘naues'
retulit, ea orationis forma nimis impedita est. Caesariani uero non

