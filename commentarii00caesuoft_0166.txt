——156—

merum legimus ap. Plut. Caes. 42, Pomp. 69, Appian. b. ciu. ΙΙ,
70), minus XXX milia ponat. Itaque computatis LXXV cohorti-
bus, quae ad Pharsalum in acie erant, duabus, quae in castris re-
manserant, octo, quae Apolloniae, Orici, Lissi in praesidiis erant,
quindecim , quae in Achaiam missae erant, centum cohortes siue
legiones decem efficiuntur. Ex quibus cum quattuor legiones An-
tonius adduxerit, ipsum Caesarem hac quoque ratione sex legiones
traduxisse reperimus. Itaque c. 2, 2 Caesarem ‘LX cohortes le-
gionariorum militum' scripsisse statuendum est: neque inde ‘XV
milia legionariorum militum' orta esse non uerisimile uidetur, si
primo pro ‘LX' peruagato errore ‘XL’ et pro hoc ‘XV’ posita, ex
nota autem, qua cohortes significabantur, effectum esse Ὧδ’, quo·
modo in Par. sec· ‘mille’ notatur, idque ‘milia' librarium interpre-
tatum esse existimamus. Equites ibi quingenti commemorantur,
Plutarchus et Appianus sexcentos cum ipso Caesare traiecisse con-
sentiunt. Huc si adicimus octingentos, quos Antonius adduxit (c.
29), secundum Caesaris locum mille et trecenti, secundnm Grae-
cos scriptores mille et quadringenti efficiuntur. Cum autem Cae-
sar paucos equites cum Caluisio ct ducentos cum Cassio dimisisset
(c. 34), quorum copias cum Caleno in Achaiam missas ad Caesa-
rem non reuertisse docui, Domitio Caluino, cui quingentos attri-
buerat (c. 34), rursus sibi coniuncto c. 84 mille equites se habuisse
ostendit. Atque eundem mille equitum numerum ponuntPlut. Caes.
42, Appian. b. cin. Il, 70, Oros. VI, 15. Sed antequam a Dyr-
rhachio discederet Caesar, a Pompeio fusus equites aliquot amise-
rat. Nam c. 71 in optimis codd. haec leguntur: ‘Duobus his unius
diei proeliis Caesaris desiderauit milites DCCCCLX et notos equi-
tes Romanos Fleginatem Tuticanum Gallum, senatoris lilium, C.
Fleginatem Placentia, A. Granium Puteolis, M. Sacratiuirum Ca-
pua , tribunos militum et centuriones XXXH'. Hic recte Aldus
correxit ‘Caesar desiderauit’: in deterioribus codd. ille genitiuus
causae suit, ut deinde ‘desiderati sunt' et pro proximis accusatiuis
nominatiui ponerentur, reliquaque in his codd. et edd. ante Aldum
ex iis expressis uehementer corrupta sunt. Sed in illis, quae supra
posuimus, primum apparet Flegfflatem, quem Aldus sine causa Fet-
ginatem appellare maluit, alteroutro loco male repetitum esse.
Deinde Tuticanus Gallus, senatoris filius, non poterat equitibus
Romanis adnumerari, sed quamquam ipse non erat senator, ordi-
nis tamen erat senatorii, quamobrem horum comm. Ι, 23 in simili

