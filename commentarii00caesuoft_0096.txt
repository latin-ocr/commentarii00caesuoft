*86*-

polatis accidit. Ibi enim in his uerbis: ‘nam omnis ciuitas Helue-
tia in quattuor pagos diuisa est' in Par. sec. et Leid. pr. est ‘par-
tes uel pagos' , in Voss. pr., sed sine dubio a secunda manu, ‘par-
tes' pro ‘pagis‘ positae sunt.

C. 13, 9 restitui integrorum codd. scripturam ‘His autem
omnibus druidibus praeest unus, qui summam inter eos habet
auctoritatem. Hoc mortuo aut, si qui ex reliquis excellitdignitate‚
succedit, aut, si sunt plures pares, suffragio druidum, nonnum-
quam etiam armis de principatu contenduut'. Quae uerba a nullo
intellecta esse miror. Nam qui declarare uoluerunt, ad uerba ‘suf-
fragio druidum' suppleri iubent ‘succedunt' neque animaduertunt,
quam inepte plures succedere dicerentur, cum unum praeesse re-
latum esset. Ex ipsa orationis conformatione apparet. ‘contendunt'
intellegendum esse. Suffragio enim druidum eodem modo atque
armis contendebant, ut is , qui suffragiorum numero superasset,
praeficeretur. Qui codicem interpolatorum principem recensuit,
non magis haec perspexerat. Itaque et reliqua paulum immutauit
et post uerba ‘suffragio druidum' adiecit ‘adlegitur'. Debebat certe
‘deligitur', ut ct Oudendorpius monuit, et is intellexit, qui id uer-
bum in Bong. pr. suprascripsit.

C. 26, l sic edebatur: ‘Est bos cerui figura , cuius a media
fronte inter aures unum cornu existit excelsius magisque directum
iis, quae nobis nota sunt, cornibus. Ab eius summo sicut palmae
rami quam late diffunduntur’. Et ‘rami quam late* ex interpolatis
codd. Oudendorpio scribendum uisum est. Secuti sunt reliqui,
quamuis nemo, quae diceretur palma, intellexisse uideatur. De
arbore enim , quae illo nomine appellatur, cogitasse arbitror.
Quam si Caesar significasset, cornu illud, a quo rami diffunderen-
tur, non palmae, sed stipiti palmae assimulauisset. Palmae dicun-
turin arboribus nodi, unde rami prodeunt, quod cum prima ramo-
rum parte , quasi digitis , dilatatae manus speciem praebent.
Exempla huius uocabuli usus notauit Foreellinius ex Varrone,
Columella, Plinio, quibus hoc Liuii addi potest XXXIII, 5 ‘quae
cuiusque stipitis palma sit'. lam si ita scribitur, ut supra posui,
Caesar a summo cornus sicut a summo palmae ramos diffundi di-
cet. Quod non recte lit: non enim summum cornusummae palmae,
sed toti palmae comparandum erat, cum inferior pars coruus
stipiti similis esset. Sed, ut dixi, interpolatorum codd. ea scri-
ptura est. In reliquis omnibus recte scriptum est ‘Ab eius summo

