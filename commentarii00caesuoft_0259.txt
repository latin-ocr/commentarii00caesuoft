249 ——

 

circumuentum Didium interisse sequentia docent. Itaque declara-
uerat scriptor Didium prope cotidianis pugnis cum Lusitanis con-
flixisse, hos uero aliquot pugnis factis circumueniendi Didii con-
silium cepisse et insidias posuisse, ita ut tripertito signa distri-
buerent. Sequentibus igitur uerbis, quemadmodum tres Lusitano-
rum partes dispositae fuerint, quidque unicuique parti mandatum
sit, declarari necesse est. Eorum uerborum postrema obscuratis
codic-um indiciis sic edebantur: ‘hi sic dispositi erant, ut a nullo
conspecti omnium ad pugnam contenderent’, quo facto non tres,
sed duae tantum partes demonstrantur: codicum scriptura , quam
supra posui, etsi integram orationem non praestat, tamen aperte,
quo loco quaedam exciderint, ostendit. Etenim quae insidiarum
ratio fuerit, narratione rei gestae , quae illa uerba excipit, doce-
mur. ‘Ita cum ex castello Didius ad propellendum processisset
cum copiis, signum a Lusitanis tollitur, naues incenduntur, simul-
que, qui ex castello ad pugnam processerant, eodem signo, fugien—
tes latrones dum persequuntur, a tergo insidiae clamore sublato
circumueniunt’. Hic, quod ad propellendum Didius processisse
dicitur, documento est unam Lusitanorum partem ad castellum ac-
cessisse et Didium elicuisse, deinde simulata fuga produxisse. Al-
tera signo dato naues incendit, tertia eodem signo Didium primam
partem persequentem a tergo circumuenit. Harum partium una
significatur superioribus uerbis: ‘erant parati, qui naues incende-
rent'. Proximis uerbis ‘incensisque qui subsidium repeterent' eam
contineri necesse est, quae Didium a tergo circumuenit. Sed ea
uerba adeo corrupta sunt, ut non uideantur restitui posse: nam
Glandorpii coniectura ‘repellerent’ nihil proficimus. Reliqua sic
sunt supplenda: ‘hi sic dispositi erant, ut a nullo conspici pos-
sent' et, quae de ea parte, quae Didium ex castello eliceret, dicta
erant, ‘reliqui z'n conspectu omnium ad pugnam contendunt'.

C. 41, 2 de Vrsaone haec in Par. sec. et Leid. pr. scripta
sunt: ⁶ quod oppidum magna munitione continebatur, sic ut ipse
locus non solum opere , sed etiam natura aditus ad oppugnandum
hostem appeteret’. Editur uulgo ‘natura editus' etex Scaligeri
coniectura ‘abuerteret⁷, quod debebat esse ‘ auerteret', ut Godui-
nus uolebat. ‘Aditus oppugnationis’ legitur ap. Hirt. b. Alex. 35,
5, ‘difficilis ad oppugnationem accessus' b. Afr. 5. Vtrum autem
‘aditu ad oppugnandum hostem aspelleret' uel ‘absterreret', an ‘adi-
tus— hostium' emendandum sit, nihil definio. Quae sequuntur opti-

