——232—

que ita ediderit, leniter in quibusdam rebus reliquis bonis discre-
pantibus. Schneiderus ‘quod' illud initio positum particulam esse
iudicauit et uerba sequentis ξ. ‘ita fretus opinione tertia uigilia pro-
fectus castellum oppugnare coepit' superioribus adiunxit, ut apo-
dosin efficerent. Verum hac ratione uerba ‘et remotum erat', quae
ad castellum extremo superiore capite commemoratum referenda
sunt, duritie ne in hoc quidem libro tolerabili inferuntur. Potius
‘quod' illud pronomen esse existimaui et auctorem, cuminitio con-
stituissetuerbo‘animaduertebat' aliquid adiungere accusatiuo relatiui
accommodatum, deinde interiectis quibusdam institutam orationis
formam deseruisse. Hoc igitur dicit scriptor: Ad quod castellum
quod attinebat, Pompeius, quod ipse eodem iugo tegebatur, in quo
castellum erat positum , et quod castellum remotum erat a castris
Caesaris, animaduertebat loci difficultatem, neque Caesarem, cum
flumine Salso intercluderetur, suis subsidio uenturum existimabat.
Ita enim , ‘existimabat', auctori scribendum fuisse sequentia do-
cent, scd more suo neglegenter haec quoque ad uerbum ⁶ animad-
uertebat' retulit. Verum sequuntur haec : ‘lta fretus opinione tertIa
uigilia profectus castellum oppugnare coepit, ut laborantibus 'succur-
reret. Nostri, cum appropinquassent, clamore repentino telorum-
que multitudine iactus facere coeperunt, uti magnam partem homi-
num uulneribus afficerent. Quo peracto cum ex castello repugnare
coepissent, maioribusque castris Caesarinuntius esset allatus, cum
ΙΙΙ legionibus est profectus: et, cum ad eos appropinquasset, suga
perterriti multi sunt interfecti, complures capti’ cett. At Pom-
peius , cum castellum Caesaris oppugnaret, nullo modo id facere
poterat, ut laborantibus succurreret. Nam laborantes partium Pom-
peii solos, qui Ateguae a Caesare obsidebantur, intellegere possu-
mus, quamquam id ipsum uix [ieri potest, cum ii antea omninonon
sint commemorati. Verum ne his quidem oppugnando castello suc-
currebat Pompeius , cum castellum ab oppido et castris Caesaris,
quihus id obsidebatur, remotum esset atque ultra flumen Salsum
positum, id quod paulo ante relatum est. Neque magis ‘nostri' se-
quentibus uerbis conuenit. Neque enim Caesariani appropinqua-
runt, ut qui in castello essent, neque eos clamorem sustulisse et
iactus facere coepisse, sed Pompeianos proxima docent: ‘Quo per-
acto cum ex castello repugnare coepissent’. Itaque illa uerba ‘ut
laborantibus succurreret nostri’ una littera adiecta, ut ‘ nostris'
scriberem, collocaui post uerba ‘cum tribuslegionibus est profectus'.

