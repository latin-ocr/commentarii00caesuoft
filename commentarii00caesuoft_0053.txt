--43-.-

ea, quae in Parisino primo deerant, collata sunt a Beyerlio.
Praeter hunc duo tantum codices interpolatae familiae in ea parte,
quam soli seruamnt, paulo accuratius collati sunt, Leidensis pri·
mus et Scaligeranus. Leidensis primus⁷ qui est Lugduni Batauo-
rum in bibliotheca academiae, numero in catalogo nongentesimus
septimus decimus, ab Oudendorpio‚ qui contulit, Bonffiarsiano
primo et Vossiano primo aliquanto recentior dicitur. Hic bonitate
reliquis huius generis inferior est. Nam et permulta habet plane
temerarie et sine ulla causa a librario mutata et uestigia quaedam
contagionis deteriorum codicum ‚ de quibus codicibus infra dicam.
Itaque cauimus, ne solum sequeremur, nisi ubi ratio id faciendum
esse euincebat. Scaligeranus, qui Iosephi Scaligeri fuit, quo per-
uenerit, incertum est. Contulit eum cum editione plantiniana
anni 1574 Dionysius Vossius, cuius excerptis in Leidensi biblio-
theca seruatis‚ minus plenis iltis, quam quae ipse ex Leidensi
primo fecerat, usus est Oudendorpius. Pauciora etiam ex Cuia-
ciano codice notata sunt, quae in exemplari Fabriciano ascripta
leguntur una cum reliquis Gruteri collationibus. Is ita de eo re-
tulit: ‘Praeterea enotaui 6 Cuiacii codice uarias lectiones, quas e
ms. ad oram sui notarat, item emendationes aliquas ipsius nec
non expositiones'‚ et alibi: ‘Comparet saepe Cuiacii codex, sed
ea descripsi ex editione huic simili' [Gryphianam anni 1538 ‹li-
cit] , ⁴ qua usus fuerat Cuiacius manuque sua annotarat'. De ae-
tate codicis inde iudicare licet, quod in eo bellum Hispaniense
ex Petrarchae historia Caesaris desumptum legebatur. Hau-
niensis primus ‚ qui in regia bibliotheca seruatur (in catalogo bi-
bliothecae Thottianae VII, 319 numero est quingentesimus qua-
dragesimus tertius), in membranis maximis saeculo quarto decimo
uel sequentis initio scriptus, Elberlingio omnium optimus uisus
est, sed uni Leidensi primo praestat. Contulit Elberlingius libros
de bello Gallico, et posteriores quidem accuratiu53 ex libris de
bello ciuili pauca retulit in obseruationibus criticis in comm. de b.
eiu. a. 1828 editis una cum scripturis quibusdam Cuiaciani codicis
depromptis ex exemplari Fabrician0‚ quo, cum libros de bello
Gallico ederet, usus non est. Vindobonensis primus, palatinae
bibliothecae numero quingentesimus nonagesimus quartus ‚ Endli-
chero sexagesimus quintus, in membranis maximis saeculo tertio
decimo scriptus, collatus est a Schneidero ‚ qui praeter discrepan-
tias ad quattuor priores libros de bello Gallico pertinentes pauca

