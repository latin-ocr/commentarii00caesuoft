—113--

ordine procedant, neque quicquam interiectum sit, quod turbare
posset. Quod autem Vossius pro contegendo ponendum putabat
‘collegit', probari nequit, cum milites non dispersi essent, sed con-
iuncti. ‘Coniecit' scribendum esse Morus uidit: sed reliqua
temptare non debebat. Tecta enim coniectis celeriter stramentis
tentoriorum integendorum gratia inaedificata recte dicuntur,
quamquam paulo neglegentius. Accurate ita dicendum erat, tecta
inaedificata esse tentoriis positis eoque stramentis coniectis. Sed
Hirtius, cum stramenta coniecta esse dixisset, ut tentoria tegeren-
tur, tentoria antea posita esse et in ea stramenta coniecta , quod
per se intellegebatur, planius declarare supersedit.

Verba c. 9, 3 in Par. pr„ de quo errauit Achaintrius, et re-
liquis integris codd„ utaminoribus quibusdam discrepantiis disce—
damus, ita scripta sunt: ‘Haec' (castra dicit Hirtius) ‘imperat
uallo pedum duodecim muniri , loriculam pro hac ratione eius alti-
tudinis inaedificari‚ fossam duplicem pedum denum quinum lateri-
bus deprimi directis , turres excitari crebras in altitudinem trium
tabulatorum, pontibus traiectis constratisque coniungi, quorum
frontes uiminea loricula munirentur: ut ab hostibus duplici fossa,
duplici propugnatorum ordine defenderentur, quorum alter ex pon-
tibus , quo tutior altitudine esset, hoc audacius longiusque permit-
teret tela, alter, qui propior hostem in ipso uallo collocatus esset,
ponte ab incidentibus telis tegeretur'. Pro uerbis illis ‘loriculam
pro hac ratione eius altitudinis inaedificari' in interpolatis codd.
haec tantum leguntur: ‘coronis inaedificari'. Haec inde orta sunt,
quod magister in margine ad illa uerba annotauerat ‘coronis', quo
significaret loriculam summae ualli praecincturae inaedificatam
esse. Quamquam neque multitudinis numero uti debebat neque in
terreno uallo de corona cogitare: muri lapidei corona commemora-
tur apud Curt. IX, 4, 30, parietum coronae saepe apud Vitru-
uium. Sed librarius hanc unam uocem pro omnibus illis ‘loriculam
pro hac ratione eius altitudinis' ponendam existimauit. Verum
haec uerba, quemadmodum in optimis codd. leguntur, recte habere
non possunt. Neque enim lorica ullam poterat rationem habere ad
altitudinem ualli, ut, quo hoc esset altius , eo ipsa quoque altior
inaedificaretur. Nam cum ad eos defendendos institueretur, qui in
uallo stabant, militis altitudini accommodari debebat, ut et ipse
tegeretur et tela desuper iacere et pugnare commode posset.

Multo minus Hirtius pro hac ratione altitudinis ualli loricam inae·
Cacsar, ed. Nipperd. 8

