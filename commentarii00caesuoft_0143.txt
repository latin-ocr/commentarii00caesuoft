—133—-

attingere non licere, idem de rep. II, 13, 25 eam iam Numam
regem de imperio suo tulisse. Incredibile est igitur Caesari hanc
rem, quae antiquissimis reipublicae institutis contineretur, superi-
oribus annis accidisse uisam esse. Magister hic et ignorantiam et
accidere illud suum retulit. lam c. 7 plura eiusdem generis depre-
hendimus. Primum in uerbis ξ. 3 ‘Nouum in republica introductum
exemplum queritur, ut tribunicia intercessio armis notaretur atque
opprimeretur, quae superioribus annis armis esset restituta'. De
tribunicia potestate a Sulla debilitata reliqui scriptores parum accu-
rate tradiderunt, ut, quid tribunis ademptum, quid relictum esset,
non definirent: in epitome Liuiani libri LXXXIX omne ius legum
ferendarum ereptum esse refertur. Sed intercessionem quoqueim-
minutam esse a Cicerone significari creditur, qui in Verr. I, 60,
155 ita scribit: ‘petita multa est apud istum praetorem a Q. Opi-
mio, qui adductus est in iudicium uerbo, quod, cum esset tribunus
plebis, intercessisset contra legem Corneliam, re uera, quod in tri-
bunatu dixisset contra alicuius hominis nobilis uoluntatem'. De
quo loco, cum tota res obscura sit, nihil affirmare ausim. Nam,
utut haec res sc habuit, Caesar certe intercedendi potestatem a
Sulla imminutam esse aperte negat, quippe qui iis, quae supra po-
sui, haec adiungat: ‘Sullam nudata omnibus rebus tribunicia pote-
state tamen intercessionem liberam reliquisse'. Itaqueintercessio-
nem ne restitutam quidem dicere poterat. Augetur peruersitas,
quod id armis factum dicitur. Quod Oudendorpius ad inuidiam
Pompeio faciendam Caesarem ementitum esse existimat. At non
tam stolide mentiebatur Caesar, ut causam tribuniciam, quam se
defendere simulat, ipse tamquam scelere contaminatam reprehen-
deret. Verba ‘quae superioribus annis armis esset restituta' a ma-
gistro ad exornandam orationem ascripta sunt. Cum intercessio
armis notata dicta esset, adiunxit armis restitutam, ut schema
nasceretur, et illos suos superiores annos hic quoqueinfersit. Ex-
cipiunt haec: ‘Sullam nudata omnibus rebus tribunicia potestate
*tamen intercessionem liberam reliquisse, Pompeium, qui amissa
restituisse uideatur, dona etiam, quac ante habuerint, ademisse'.
Hic, si id ageretur, ut tribunicia potestas ludibrio haberetur, nihil
poterat aptius dici quam iura tribunicia dona esse. Sed quaenam
suntilla dona, quae tribuni antea, hoc est, antequam tribunicia po-
testas a Pompeio restitueretur, habuerunt? Vnam intercessionem
Caesar paulo ‘ante a Sulla relictam dixit. Igitur ne multitudinis

