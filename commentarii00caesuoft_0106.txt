——96

 

C. 55, 9 sic edebatur: ‘si ab re frumentaria Romanos exclu-
dere aut adductos inopia ex prouincia excludere possent': atque ita
scriptum est in interpolatis codd„ nisi quod in iis praepositio ‘ex'
omittitur. Hanc scripturam ferri non posse omnes intellexerunt.
Nam prouinciam necessario eam intellegendam esse, quae postea
Narbonensis appellata est, apertum est. Ab ea autem Romanos
intercludere neque uolebant Galli neque poterant, omniaque, quae
antea relata sunt, de incenso Nouiodun0‚ frumento reliquoque
commeatu asportato aut corrupto , de praesidiis ad Ligerim dispo-
sitis eam rationem habebant, utRomani et progredi prohiberentur
et commeatus inopia coacti se reciperent in prouinciam. Itaque
Galli Labieno, qui in aliam partem missus erat, in colloquiis con·
firmabant interclusum itinere et Ligeri Caesarem inopia frumenti
coactum in prouinciam contendisse, ut refertur c. 59, 1. Iam
omnes codd. praeter interpolatos non ‘ex prouincia excludere’,
sed ‘ex prouincia expellere' exhibent. Itaque recte Nicasius Hel-
lebodius, Hotomanus, Lipsius scribendum dixerunt ‘aut adductos
inopia in prouinciam expellere possent'. Mendum inde ortum est,
qnod expelli in aliquem locum minus recte dici uidebatur, deinde
in interpolatis codd. ‘excludere’ aut errore repetitum est aut ideo
positum, quod Romanos ex prouincia , in qua non essent, ne ex—
pelli quidem potuisse intellegebatur. Mire Whittius haec uerba,
ut scribenda dixi, constare negat cum sequentibus: ‘quam ad spem
multum eos adiuuabat, quod Liger ex niuibus creuerat, ut omnino
uado non posse transiri uideretur’, nimirum quia magnitudo flumi-
nis frumentationem impedire potuisset, non efficere, quo facilius
Romani expellerentur. At apertum est ipsam frumenti in altera
ripa inopiam coacturam fuisse Romanos, ut, nisi Ligerim transire
possent, se in prouinciam reciperent. Ille tamen omnia illa ‘ aut
adductos inopia ex prouincia expellere' deleuit.

C. 56, l ante Oudendorpium ita fere edebatur: ⁶ Quibus re-
bus coguitis Caesar maturandum sibi censuit, si esset in perficien-
dis pontibus periclitandum, ut prius , 'quam essent maiores eo eo-
actae copiae‚ dimicaret. Nam ut commutato consilioiter in prouin-
ciam eonuerteret, id ne tum quidem necessario faciendum existi-
mabat, cum quod infamia atque indignitas rei et oppositus mons
Ceuenna uiarumque difficultas impediebat, tum maxime quod ab-
iuncto Labieno atque iis legionibus , quas una miserat, uehemen-
ter timebat'. Iu bis prius ‘quod' a Stephano adiectum est: in

