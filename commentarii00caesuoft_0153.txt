—143--

tem boc loco plane contrarium est, cum Massilienses Caesarianos
celeritate nauium eludere, transcurrentes remos detergere, in
summa artificiis et scientia gubernatorum pugnare dicantur, com-
minus congredi tum demum, cum spatii angustiis necessario id
facere cogantur. Scribendum erat igitur ‘impetusque eorum de-
cipiebant'. simulabant enim se impetum excepturos et, cum Ro-
mani nanim incitauissent, ut rostris concurrerent, declinantes et
latus aduersariae nauis praeteruehentes remos detergebant.

C. 64 describitur, quemadmodum Afraniani a Caesaris equi—
tatu in agmine carpti et male habiti sint. ‘Prima luce’, inquit
Caesar, ‘ex superioribus locis , quae Caesaris castris erant con-
iuncta, cernebatur equitatus nostri proelio nouissimos illorum
premi uehementer, ac nonnumquam sustinere extremum agmen
atque interrumpi, alias inferri signa et uniuersarum cohortium im-
petu nostros propelli⁷. Sustinuisse extremum agmen recte dicitur,
cum subsisteret impetusque equitum exciperet atque perferret.
Sed interruptum esse agmen credibile non est: quod cum accidis-
set, alteram partem ab altera excludi et circumueniri necesse
erat, quae res minime iis euenire poterat, qui impetum equitum
sustinebant.. Itaque ‘inrumpi' posui. Equestri enim procella in-
gruente alicubi primos proteri et deici necesse erat, sed tum Afra-
niani illatis signis equites rursus propellebant.

C. 65, 3 haec edebantur: ‘Illi necessario maturius, quam
constituerant, castra ponunt. Suberant enim montes atque a mili-
bus passuum quinque itinera difficilia atque angusta excipiebant.
Hos intra montes se recipiebant, ut equitatum effugerent Caesaris
praesidiisque in angustiis collocatis exercitum itinere prohibe-
rent, ipsi sine periculo ac timore Iberum copias traducerent.
Quod fuit illis conandum atque omni ratione efficiendum , sed to-
tius diei pugna atque itineris labore defessi rem in posterum diem
distulerunt’. Verum quod Afraniani se intra montes recipere di-
cuntur, repugnat superioribus uerbis, quibus eos castra iam posu-
isse declaratum est, neque minus insequentibus, quihus reprehen-
duntur, quod iter ad montes in posterum diem distulissent. In
omnibus autem codd. haec ita scripta sunt: ‘hos montes intra se
recipiebatur. Quae sic corrigere non dubitaui: ‘hos montes in-
trare cupiebant'. In sequentibus autem uerbis genitiuum ‘Caesa-
ris' ante ‘exercitum' collocandum puto propter oppositionem,
quam proxima habent: ‘praesidiisque in angustiis collocatis Cae-

