...nm—-

unum M, Catonem, de quo c. 87 sqq. sine malignitate relatum
est, omnes contumeliae conferuntur. Hic Considius se ad sani-
tatem perduci non patitur, ut Caesari aduenienti Adrumetum tra-
dat (4, 1); Caesar miseratur tanta homines esse dementia, ut
malint regis esse uectigales quam cum ciuibus in patria in suis
fortunis esse incolumes (8 extr. cf. 57, 3)3 Labienus audacia
fuit inflammatus, quod Caesarem a se oppressum iri sperabat
(19, 6), Caesar queritur ‘Africam prouinciam perire funditusque
euerti ab suis inimicis: quod nisi celeriter sociis foret subuentum,
praeter ipsam Africam terram nihil, ne tectum quidem, ab illorum
scelere insidiisque reliquum futurum' (26, 4)3 idem , cum Scipio
castris eius appropinquasset, nihil ea re mouetur: ‘animaduerte-
bat enim, quamquam magnis essent copiis aduersarii freti, tamen
saepe ase fugatis, pulsis perterritisque et concessam uitam et ignota
peccata. Quibus ex rebus numquam tanta suppeteret ex ipsorum
inertia conscientiaque animi uictoriae fiducia , ut castra sua ado-
riri auderent' (31, 3)3 Vticae Caesar ciues Romanos et nego-
tiatores et eos, qui inter trecentos pecunias contulerant Varo et
Scipioni, multis uerbis accusat et de sceleribus eorum longiorem
orationem habet (90, 2). Haec siue ambitiose siue ex animi sen-
tentia scripta sunt, magnam certe simplicitatem produnt. Caesar
quidem et Hirtius numquam adeo risum hominum contempserunt:
neque a Caesariano de initio dissensionis ciuilis et de turbis Hi-
spaniensibus moderatius potuit scribi quam ab altero extremo
libro octauo de b. Gall. et b. Alex. 48 seqq. factum est.
Quod si orationem spectamus, non solum genus scribendi plane
aliud, sed etiam in sermone multa diuersa a superioribus libris
reperimus. Quaedam quidem in hac parte librarii peccauerunt
aut interpretes. Nam illis nemo dubitabit haec tribuere: ‘dum
haec ita fierent' (25, l), ‘iamque Caesar dum exercitum intra
munitiones suas reducere coepisset' (61, 2), ‘qui dum anima
nondum expirata concidisset' (88, 4), praesertim cum eo loco,
quem extremum posui, uel tempus uerbi demonstret ‘cum’ parti-
culam a scriptore esse positam. 'Nihil aget, si quis haec eo de-
fendere conabitur, quod aliis quoque particulis contra consuetudi-
nem coniunctiuum in hoc libro adiunctum dicat. Neque enim c.
4, 3 scripsit auctor, ut editur, ‘quo simulatque captiuus perue-
nisset litterasque, ut erat mandatum, Considio porrigere coepis-
set', sed aut uerum est, quod in codd. legitur ‘simulatque capti-

