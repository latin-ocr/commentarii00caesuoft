—7—

rum esse confisus est? Quam inepte autem Hirtius epist. ad Bal-
bum §. 6 Caesarem commentarios celerrime facillimeque compo-
suisse praedicaret, si is omnia iam habuisset in ephemeridibus per-
scripta , quamque peruerse idem ἕ. 8 quereretur sibi res Alexan-
drino et Africano bello gestas sermone tantum Caesaris ex parte
notas esse, si ephemeridibus a Caesare in ipso bello compositis
uti potuisset, ne animaduertit quidem. An latuisse eos libros
Familiarissimum Caesaris neque ei his uti eoncessum fuisse, aut
Caesarem in Gallia ephemerides composuisse, postea supersedisse
existimauit? Sane mensuras itinerum , montium , fluminum , nu-
meros captiuorum et interfectorum ne ego quidem credo sola me—
moria Caesarem custodire potuisse, sed idem haec eum ipsum,
dum res gereret, perscripsisse, nisi certo testimonio comprobabi-
tur, non magis credam. Huic enim negotio scriba aliquis par erat,
et multo est uerisimilius tali homini id mandatum esse, quam Cae-
sarem ei rei inter summas occupationes uacasse. Sed multa ex
hoc genere in publicas rationes a quaestore referebantur (et tahu-
las in Heluetiorum castris repertas itemque eorum , qui sectionem
oppidi Aduatueorum emissent, ad se relatos esse Caesar b. Gall.
I, 29 et ΙΙ, 33 extr. demonstrat), mensurae itinerum sine dubio
a praefecto castrorum annotabantur. Et tamen quis non uidet ta-
libus rebus breuiter notatis nullum potuisse eiusmodi librum con-
fici, qualem et Seruius et Schneiderus (p. 32) has ephemerides
fuisse opinati sunt? Res gestas autem, quemadmodum in com-
mentariis narrantur, nisi Caesarem memoria tenere potuisse cre-
derem ‚ iis quoque fides esset deneganda , qui summum eius inge-
nium laudibus tulerunt: mediocri enim memoria ad hanc rem opus
erat. Nam ipsa multorum uerba eum accurate tradere uoluisse
quis tandem sibi persuaderi pateretur? Enimuero cum Caesar
quotannis de rebus gestis ad senatum referret, quas epistolas et
ipse extremis libris Il, IV, Vll de bello Gallico commemorat et
editas fuisse Suetonius testatur, et ad amic-os inter ipsa bella epi-
stolas mitteret, quas ipsas quoque editas esse scimus, legati autem,
si quid absente Caesare gererent, dubitari non possit, quin ad
eum perscripserint , item cum publicas rationes haberet, ea prae-
sidia litterarum Caesari suppetisse apparet, ut, qui eum his adiu-
tum componere commentarios post quamuis longum tempus po—
tuisse negabit, is sibi Claudio aliquo obliuiosiorem Caesarem lin-
gat necesse sit. Neque firmius reliquis argumentis cst, quod

