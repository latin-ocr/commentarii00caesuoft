*57-

similiter ipse Caesar dixit hor. comm. VI, 11 , 2, ubi in omnihus
codd. praeter interpolatos scriptum est ‘non solum in omnibus ci-
uitatibus -—, sed paene etiam singulis domibus'. Aliorum scri-
ptorum exempla hacc sunt: Cic. pro Flacco 7, 17 ‘ non solum in
Graecia, sed prope cunctis gentibus', pro Sulla 20, 56 ‘non modo
ob causam, sed etiam necessariam causam’3 Corn. Nep. Alc. 4, 6
‘non aduersus patriam , sed inimicos suos bellum gessit', Con. 5,
2 ‘non solum inter barbaros, sed etiam omnes Graeciae ciuitates}
Liu. XXXVII, 7 ‘non per Macedoniam modo, sed etiam Thra-
ciam', Tac. hist. I, 4 ‘non modo in urbe apud patres aut populum
aut urbanum militem , sed omnes legiones ducesque'. Omissa in
altero membro praepositione, cum uocabula , quae componuntur,
artius coniungantur, fit, ut ipsa magis emineant. (Eiusd. cap.
§- 22 apud Caesarem, ut hoc obiter moneam , inde, quod ξ. 19
scriptum est ‘qui nisi decedat', effici non potest, quo minus inopti-
mis et plurimis codd. recte legatur ‘quod nisi discessisset et li-
beram possessionem Galliae sibi tradidisseff. Hic enim Ariouistus
id tantum* postulat, ut abeat Caesar, ea postulatio, ut de posses-
sione Galliae decedat, iis , quae adiuncta sunt, continetur.) Non
rectius quam duobus superioribus locis Schneiderus egisse mihi
uidetur c. 53, 4. Ibi enim cum duae essent scripturae, altera
optimorum plurimorumque codd. ‘duae fuerunt Ariouisti uxores
— utraeque in ea fuga perierunt', altera interpolatorum (nam
Achaintrius errore Parisinum primum pro secundo nominauit)
‘utraque — periit', Schneiderus , quia alibi duos singulares homi-
nes uel res Caesar non plurali numero utrosque uel utrasque di-
ceret (b. ciu. enim ΙΙ, 6 in optimis codd. legi monuit ⁶ utraque ex
concursu laborarent'), hac igitur de causa ex trihus nullius aucto-
ritatis codd. asciuit ‘utraque —- perierunt'. Nos optimorum codd.
auctoritatem exemplis Ciceronis, licet de eo dubitauerit Zumptius
ad Verr. III, 60, 140 , Sallustii , Cornelii Nepotis , Liuii facile
tuebimur.

C. 45, 1 in integris codd. legitur ‘Multa a Caesare in eam
sententiam dicta sunt, quare negotio desistere non posset, et ne-
que suam neque populi Romani consuetudinem pati, uti optime
merentes socios desereret⁷z in interpolatis est ‘meritos'. Partici-
pium praesentis temporis ideo improbauit Schneiderus, quod Hae-
dui in colloquio cum Ariouisto de pace habito non propterea lau-
dari debuissent, quod eum impugnando bene de Caesare mereren-

