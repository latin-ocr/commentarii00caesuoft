-198—

aut uernaculae legionis miles aut diuturnitate iam factus prouin-
cialis‚ quo in numero erat secunda legio, non cum omni prouincia
consenserat in odio Cassii’. Verum inepte uernaculae legionis mi-
lites discernuntur ab iis, qui nati erant in prouincia: hos enim
ipsos milites in prouincia fuisse natos nomen legionis demonstrat.
Scribendum erat ‘ut uernaculae legionis miles'.

C. 55, 3 mihi non persuadetur sana esse haec uerba: ‘Minu-
tium libertis tradit excruciandum, item Calpurnium Saluianum, qui
profitetur indicium coniuratorumque numerum auget, uere, ut qui-
dam existimant, ut nonnulli queruntur, coactus. Iisdem cruciati-
bus affectus L. Mergilio. Squillus nominat plures, quos Cassius
interfici iubet'. Nam ut ‘affectus' positum concedamus pro ‘affe-
ctus ess, quod hic admodum dure fieret, tamenim, quae de Mer-
gilione referuntur⁷ male sequentia a superioribus diiunguntur,
cum utraque in eadem re uersentur. Et mirum est Mergilionem
cruciatibus affectum aut nullos nominasse aut hoc non ab Hirtio
esse relatum. Viderat haec Ciacconius, sed, ut erat temerarius in
coniectando, ‘affecti' efficiebat, inter Mergilionem et Squillum co-
pulam inserebat, denique ‘nominant' scribebat. Aut ante uerba
‘Squillus nominat plures' quaedam exciderunt, aut Squillus eicien-
dus est, quem c. 52, 4 statim post Mergilionem nominatum hic
desiderare poterat magister, praesertim cum ad iacentem Cassium
iuuolasset eumque leuibus plagis sauciasset.

Initio c. 57 ita editur: ‘Interim L. Titius, qui eo tempore
tribunus militum in legione uernacula fuerat , nuntiat fama legio-
nem XXX, quam Ω. Cassius legatus simul ducebat, cum ad oppi-
dum Leptim castra haberet, seditione facta centurionibus aliquot
occisis, qui signa tolli non patiebantur, discessisse et ad secundam
legionem contendisse, quae. ad fretum alio itinere ducebatur'. Ve-
rum quid illud ‘simul' sibi uellet, neque explicauitquisquam‚ neque
explicari potest. Vere egregia est neque digna, quae Oberlinum
tantum praeconem inueniret, emendatio Iurinii ita haec confor-
mantis: ⁶ nuntiat eam a legione XXX, quam Ω Cassius legatus
simul ducebat, — discessisse'. Haec inde confirmantur, quod §- 3
uernaculi re uera ad secundam legionem peruenisse dicuntur, tri-
cesimani autem ad imperatorem suum Carmonam. Deinde ita de-
mum apparet, quamobrem haec a tribuno legionis uernaculae nuu-
tiala sint. De Lepti mihinon magis quam aliis quicquam compertum
est. Quod autem eiusdem nominis urbs in Africa fuit, recte non

