-46—

plane indoctus. Nam de b. Gall. ΙΠ, 20, 2 Narboni et Tolosae
tertium oppidum adiecit Carcasonem, de quo loco dicam, neque
Heracleam quandam Sinticam fuisse ignorauit, etsi eam falso b.
ciu. III, 79, 3 commemorari putauit: et quod eorund. comm. I,
16, 1 in omnibus codicibus legitur ‘recepto Firmo expulsoque
Lentulo⁷‚ cum Caesarem scripsisse appareat, ut editur, ‘ recepto
Asculo', potest sane illud petitum esse ex epistola Pompeii ap.
Cic. ad Att. VIII, 12 B, 1, qui Caesarem Firmo progressum
scribit. Satis autem antiquo tempore commentarios Caesaris in-
terpolatos esse inde constat, quod Flodoardus, scriptor decimi
saeculi, nonnulla ex eiusmodi Caesaris codice in historiam suam
ecclesiae Remensis transtulit: et Parisinum secundum undecimo
saeculo scriptum esse supra retulimus ‚ eiusdemque aetatis codex
huius familiae seruatur in Vaticana bibliotheca, ubi est numero
ter millesimus trecentesimus uicesimus quartus.

Praeter haec duo codicum genera nullus est, qui per se ipse
testimonii fidem afferat. Maxima pars reliquorum codicum, quos
uno nomine deteriores appellabimus ‚ omnes commentarios conti-
net, sex octo libros de bello Gallico , duo septem. Ex iis , qui
octo commentarios de bello Gallico complectuntur, optimus est
Bongarsianus secundus, sed quia nequaquam constanter cum inte-
gris consentit neque satis accurate a Grutero collatus est, ut
certo de eo iudicare liceat, cum illis coniungere nolui3 uehemen-
ter corrupti sunt hi quinque ex uno codice descripti: Gottorpia-
nus siue Hauniensis alter, Leidensis tertius, Vossianus tertius,
Vratislauiensis secunduS‚ Bonnensis. Atque hi quidem ex integro
codice Parisini primi et affinium simili (nam ne in his quidem ex-
trema uerba c. 22 libri Vll leguntur), sed librarii libidine depra-
uato originem ducunt: eorum codicum liuius generis, quibus
omnes commentarii continentur, haec est singularis condicio , ut
in libris de bello Gallico ducti sint ipsi quoque ex integro codice,
in reliquis uero ex interpolato. ld inde certissimum est, quod
longe plurimis locis librorum de bello Gallico omnes reliqui codi-
ces a solis interpolatis discedunt, in commentariis autem de bello
ciuili quique eos sequuntur deteriores in omnibus interpolationi-
bus cum interpolatis consentiunt et raro ita ab iis discrepant, ut
non librariorum iudicium uel errorem agnoscas. Haec res ideo
uidetur accidisse , quod, cum hi codices scriberentur (neque enim
ullus, de quo constet, saeculum quartum decimum excedit), omni-

