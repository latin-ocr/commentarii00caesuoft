-34

 

urbanitas desideraretur, doctrinae copia efficiebat. Et tamen Hi-
spaniensc certe bellum non Varronis scriptis ‚ scd Vitruuio potius
comparandum est. Itaque mibi quidem uerisimillimum uidetur hos
libros ab inferioris condicionis hominibus scriptos esse. Atque ta-
li homini et immodica atque inscita Pompeianorum reprehensio,
uehementer illa ab Hirtio aliena, postquam una cum reliquiis ui-
ctarum partium rempublicam administrabat, et curiosa honorum
notatio conuenit, quae in altero meliore commentario deprehendi-
mus. Quae autem peculiaris borum hominum condicio fuerit, ni-
bil temere affirmauerim, neque, quod inferiore condicione fuisse
dixi , quam qui in familiaritatem atque consuetudinem summorum
in republica uirorum peruenire potuerint, gregarios milites fuisse
iudico. Nam militares quidem homines fuisse et ipsi commentarii
docent, et de belli Hispaniensis scriptore ea res ipsius testimonio
constat (26, 6). At quomodo factum est, ut eiusmodi hominum
sordes cum Caesaris Hirtiique scriptis coniungerentur? Vidimus
Hirtium commentarios occupatissimo tempore scribere aggressum
esse. Num igitur improbabile uidebitur, si eum ad minuendum
laborem, praesertim cum Africano bello non interfuisset, sibi com-
mentarios ab aliis faciendos curasse dicemus, unde ipsc res gestas
in suis commentariis componendis peteret? At eiusmodi consilio
tota borum librorum forma optime respondet. Summa diligentia
in referendis rebus gestis, temporis ordo accurate seruatus huic
rei aptissima fuerunt. Neque elegantibus bominibus ad eam rem
opus erat (nam artem ipse'Hirtius erat allaturus), sed qui aut ipsi
rebus gerendis interfuissent aut in percontando a peritis euoluen-
disque litteris, si quae de his rebus extabant, industriam atque
diligentiam adhiberent. Alii autem bomini bellum Africanum,
alii Hispaniense perscribendum mandabatur siue ad conficiendi ce—
leritatem siue quia eiusmodi homines quaerebantur, qui res geri
uidissent. Nam etsi scriptor prioris libri nihil eiusmodi de se pro-
didit, tamcn adeo accurate uel spatia temporis atque interualla lo-
corum nouit, ut eum in exercitu fuisse maxime uerisimile uidea-
tur. ltaque cum Hirtius duobus commentariis confectis morte oc—
cupatus esset, bos duos de bello Africano et Hispaniensi inter li-
bros eius inuentos reliquis adiectos esse atque ita totum eorpus
commentariorum editum existimo.

Commentarios autem bos libros a Caesare itemque ab Hirtio
esse inscriptos testimonio constat Ciceronis Brut. 75, 262, Hirtii

