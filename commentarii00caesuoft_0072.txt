*52—

pertinere uideri poterat. Sed adicienda haec uerba magistro uide-
bantur, qui non magis quam Schneiderus intellegeret, quemadmo-
dum omnibus rebus, quae inferri possent, Neruii relanguescere
animos existimare potuissent. Hoc autem nequaquam improbabile
est. Nam eas res, quae ad necessarium usum pertinebant, ipsi
habebant Neruii. Itaque homines duri omnia , quae importaren-
tur, ut superuacanea dissoluere uitae frugalitatem et duritiem mol—
lire arbitrabantur. Et re uera quae a mercatoribus Italicis et
Massiliensibus , quos praecipue merces in has partes tulisse pro-
babile est, inferrentur, ita comparata fuisse consentaneum est, ut
ab ferorum bominum consuetudine ad maiorem cultum uoluptatema
que differrent. Ceterum quam recte Neruii in ea opinione fuerint,
nihil ad nos: id dico, quo minus fuerint, nihil obstare. Itaque
uerba ‘ad luxuriam pertinentium' eicienda sunt. Idem faciendum
pronomine ‘eorum', quod in omuibus codd. legitur. Nam primum
in hac orationis forma : ‘ quod iis rebus relanguescere animos eo-
rum et remitti uirtutem existimarent' necessario scribendum erat
‘animos suos'. Recte enim Maduigius opusc. prior. p. 420 mo·
nuit pronomen demonstratiuum pro reflexiuo nisi in enuntiatione
secundaria et tali quidem , cuius aliud esset subiectum quam pri-
mariae, substitui non posse. Atque ita a Caesare positum est hor.
comm. I, 5, 4 ‘persuadent Rauracis etTulingis et Latobrigis fini-
timis, uti eodem usi consilio oppidis suis uicisque exustis una cum
iis proficiscantur', c. 6, 3 ‘Allobrogibus sese uel persuasuros exi-
stimabant uei ui coacturos , ut per suos fines eos ire paterentur',
c. 11, 3 ‘ita se omni tempore de populo Romano meritos esse, ut
agri uastari, liberi eorum in seruitutem abduci, oppida expugnari
non debueriut'. Accusatiuus autem cum infinitiuo non enuntiatio-
nem efficit, sed pars est enuntiationis. Itaquesormam pronominis,
quod ad accusatiuum pertinet, ad subiectum enuntiationis referre
licet, ut sactum est b. Afr. 79, l ‘aduersarios non uirtute eorum
confidere, sed aquarum inopia fretos despicere se intellexit', con-
trarium numquam fieri potest. Vnus Caesaris locus VII, 21 , 2
praeter hunc, de quo agimus , et ipse pronomen demonstratiuum
uitiosum hahet, qui quomodo corrigendus sit, infra dicetur. Eo
autem loco ‚ de quo dicere ingressi sumus , etiamsi pronomen re-
flexiuum positum esset, tamen sententiam ineptam esse iam alii
monuerunt. Ridicule enim Neruii suam uirtutem suosque animos
remitti existimasse dicerentur, quasi ex omnibus ipsi luxuriae

