——127—

tho, qui pauloinferius scribendum esse uidit ‘quique procons. sunt
ad urbem', siue ‘proconsules' siue ‘pro consulibus' interpretari
malumus. Oudendorpius in suis codd. scribi ait ‘consules' uel
‘consffz illud est in Haun. pr., hoc in Par. sec. In hoc autem
et Leid. pr. atque Scal. ‘suns non legitur, ut liberum fuerit con-
iunctiuum ponere: neque enim omitti uerbum in hac orationis for-
ma poterat. Difficilius diiudicatur, quemadmodum uerba ‘latorum
audacia' corrigenda sint. Nam quod ‘latores' Oudendorpius ita
defendit, ut eos intellegi dicat, qui ad senatum tulissent, non fere-
batur ad senatum, sed referebatur. Et tamen inepte audacia eo-
rum, qui retulissent, ad illud senatus consultum descensum dice-
retur: neque enim referebatur, ut hoc uel illud decerneret sena-
tus, sed de hac uel illa re quid uideretur, ut relatione quidem sen-
tentiae senatorum nulla ex parte impedirentur. Huc cum accede-
ret , quod haec in generali sententia ‘ nisi paene in ipso urbis in-
cendio numquam ante descensum esse' non recte poni uiderentur
(nam quod I. Fr. Gronouius per exclamationem et admirationem
adiecta putabat, a Caesaris genere alienum est) , Dauisius uerba
‘latorum audacia* delenda existimauit. Dubito tamen, an corri-
gendum sit ‘paucorum audacia'. Pauci enim dicuntur Pompeiani
propria factionis nobilium appellatione hui. lib. 22, 5. 85, §t et
ap. Hirt. b. Gall. VIII, 50, 2. 52, 3. Manutius latrones propo-
suit: sed ita paene ridicule summi in ciuitate uiri appellarentur.
Dauisio autem ita occurremus , ut. neglegentia quadam duas sen-
tentias in unam enuntiationem coniunctas dicamus, alteram lianc,
numquam id senatus consultum nisi in summo discrimine factum
esse, alteram, numquam paucorum audacia. Quod item factum est
b. Gall. ΙΙΙ, 17, 7 ‘id ea de causa faciebat, quod cum tanta mul·-
titudine hostium ‚ praesertim eo absente, qui summam imperii te-
neret, nisi aequo loco aut opportunitate aliqua data legato dimi-
candum non existimabat', ubi Ciacconius uocem ‘legato' deleri
uolebat.

C. 6, 2 secundum codd. Pompeius affirmare dicitur ‘legiones
habere sese paratas dccem': quem numerum corruptum esse cer-
tum est. In Italia enim Pompeius tum duas legiones habebat a
Caesare ex senatus consulto traditas (c. 3, 3), in Hispaniis, quas
per legatos obtinebat, cum Afranio tres , cum Petreio duas, cum
Varrone item duas(hui. l. 38, 1. 39, 1. ΙΙ, 18, i). Quod si quis
Plutarcho Caton. 43 et Pomp. 52 atque Appiano b. ciu. Il, 18

