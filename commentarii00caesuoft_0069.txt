——59—

pepererunt', cum in codd. esset ‘repererunt'. Nam et in coniun-
ctione uerborum similia significantium ‘inuentis repererunt' lusus
quidam inest aCaesaris simplicitate alienus, et ipsa res artificiose
declarata est. Neque enim re uera inuentis lintribus Germani sa-
lutem consequebantur, sed tum demum, cum ipsi flumen traie-
cissent.

Extremo huius commentarii capite cum in codd. hacc lege-
rentur: ‘Hoc proelio trans Rhenum nuntiato Sueui , qui ad ripas
Rheni uenerant, domum reuerti coeperunt: quos ubi, qui proximi
Rhenum incolunt, perterritos senserunt, insecuti maguum ex iis
numerum occiderunt'‚ Beatus Rhenanus et ex particula ‘ubi' recte
effecit ‘Vbios' (inepte enim omnes, qui Rhenum accolebant, Sue-
uos adorti esse dicerentur, ut monuit Schneiderus), neque minus
recte ‘senserunt' propter illam particulam a uetere grammatico
adiectum esse iudicauit. Id alio loco comprobatur. Nam hor.
comm. VI, 9, 8 cum Caesar scripsisset ‘cognita Caesar causa
reperit ab Sueuis auxilia missa esse: Vbiorum satisfactionem ac-
cipit, aditus uiasque in Sueuos perquirit', in codice archetypo po·
situm est ‘ubi horum satisfactionem accepit' tempore uerbi ad
particulam ‘ubi’ accommodato: neque enim in duobus extremis
enuntiatis, quorum plane eadem condicio est, tempora uariari pos-
se Clarkius intellexit. Schneiderns miratur, si uerbum ‘sense-
runt' interpolatum sit, quid ita eodem loco in omnihus codd. lega-
tur. Putes eum , ut omnes codices ex uno originem ducere igno-
rauerit, ne mendum quidem ullum omnibus codd. commune in his
libris inuenisse. Deinde, si ‘senserunt' omittatur, Sueuos prae-
ter expectationem perterritos dici queritur. Ipse igitur scripsit
‘quos Vbii — ut perterritos senserunt' atque ita id, quod questus
erat, remotum esse contendit. Haec quod non refello, ueniam me
ab ipso impetraturum spero.

Initio secundi commentarii ‘Cum esset Caesar in citeriore
Gallia in hibernis , ita uti supra demonstrauimus , crebri ad eum
rumores afferebantur, litterisque item Labieni certior fiebat omnes
Belgas, quam tertiam esse Galliae partem dixeramus , contra po-
pulum Romanum coniurare', recte Goerlitzius (in emendatt. Iulian.
Viteb. 1837 editis) uerba ‘in hibernis' spuria csse docuit. In fine
enim superioris libri, quo hic respicitur, Caesar retulerat hiberna
exercitus se in Sequanis collocasse , ipsum ad conuentus agendos

