 

-— 202

recordatio est laetior, quod uictoria facilis ex difficillimis rebus
acciderat'.

Bell. Afr. 2, 4 sic scripsi: ‘Ita uento certo celerique nauigio
uectus post diem quartum cum longis paucis nauibus in conspectum
Africae uenit: namque onerariae reliquaeque praeter paucas uento
dispersae atque errabundae diuersa loca petierunt’. Edebatur
‘onerariae reliquae praeter paucas', quasi longae naues omnes
cum Caesare fuissent. Sed et paucas cum eo fuisse modo dictum
erat, et longarum quoque partem deerrauisse ex c. 7, 3 apparet
‘eodem naues onerariae et longae nonnullae casn aduenerunt'.

Initium c. 3 in optimis siue potius omnibus codd. ita scriptum
est: ‘Postquam Adrumetum accessit, ubi praesidium erat aduer-
sariorum, cui praeerat C. Considius, et a Clupeis secundum oram
maritimam cum equitatu Adrumetum Cn. Piso, cum Maurorum
circiter III milibus, apparuit, ibi paulisper Caesar ante portum
commoratus, dum reliquae naues conuenirent, exponit exercitum’:
nisi quod Oudendorpius ex omnihus codd. posuit ‘Mauris'‚ ut ante
Scaligerum edebatur. Sed recte hunc ‘Maurorum' posuisse Par.
sec. demonstrat, in quo legitur ⁶ Mauro'. Cetera rectissime
habent. A Clupeis Adrumetum Piso apparuisse dicitnr, hoc est
ita, ut Adrumetum peteret. Neque enim Adrumeti eum appa-
ruisse, ut editur, indeperspicitur, quod nulla deinceps mentio eius
infertur. Verba ‘cnm Maurorum circiter ΙΙΙ milibus' per apposi-
tionem superaddita sunt superioribus ‘cum equitatu’: neque haec
duriora sunt quam extrema c. 6 ‘Itaque eo die castra posuit ad
oppidum Ruspinam, Cal. Ian.'

C. 6, 3 haec in codd. leguntur: ‘Accidit res incredibilis, ut
equites minus XXX Galli Maurorum equitum duo milia loco pel-
lerent fugarentque in oppidum'. Verum equitum Gallorum nu-
merus rectus non est. Cum enim Caesar cum omnibus copiis es-
set in itinere ., si plures equites quam triginta habuit ‚ apertum est
eum non tam exiguum numerum duobus hostium milibus commis-
surum fuisse. Atqui supra c. 3, 2 cum centum et quinquaginta
equitibus Caesarem in Africam peruenisse relatum est. Itaque hic
ponendi sunt ‘equites minus CC Galli& Nisi c. 3, 2 <equites CL'
errore scripti sunt pro ‘CCL' et hic ‘triginta‘ pro ‘trecentis'.

In fine e. 7 quaedam deesse ipsa orationis forma indicio est.
Leguntur ibi haec: ‘Remiges interim, qui aquatum e nauibus exi-

