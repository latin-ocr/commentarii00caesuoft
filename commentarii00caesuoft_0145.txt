—135—

idem VIlI, 12, 1 ‘condiciones pacis per L. Caesarem et Fabatum
allatas' commemorat: Fabatus autem est L. Roscius. Neque
quicquam obstabat, quo minus, ut Cicero unum L. Caesarem, sic
Caesar solum Roscium nominaret, praesertim cum liic praetor
esset, L. Caesar, quem Cic. ad Au. Vll, 13 Β, 6 ‘non hominem,
sed scopas solutas' appellat et de quo a Caes. b. ciu. ll, 23, 3 11011
optima referuntur, homo satis leuis fuisse uideatur.

Seq. cap. ἓ. 2 ita editur: ‘polliceri se in prouinciam iturum
neque, ante quem diem iturus sit, definire, ut si peracto Caesaris
consulatu Pompeius profectus non esset, nulla tamen mendacii re-
ligione obstrictus uideretur'. Oudendorpius haec annotat: ‘turbant
hic⁷, inquit, ‘mss. In plerisque ‘consulatu Caesaris’. ‘Caesar' est
in Voss. pro ‘Pompeius' in Pet. Leid. pr. Cuiac. Voss. ‘ Cons'.
deest in Louan. ‘non’ exulat quoque a Cui. Pet. Lou'. Haec quid
sibi uelint, scriptura Par. sec. demonstrat, in quo mihi ita legi
notatur: ‘ut siperacto cous. Caesaris cons. praefectus esset nulla'
cett. Scripsi igitur ‘ut si peracto consulatu Caesaris non profectus
esset'. Atque eo loco particula negatiua rectius ponitur, quia
orationis uis in eam incumbit.

C. 14, 4 haec eduntur: ‘gladiatoresque, quos ibi Caesar in
ludo habebat, ad forum productos Lentulus libertati confirmat at-
que iis equos attribuit et se sequi iussit: quos postea monitus ab
suis, quod ea res omnium iudicio reprehendebatur, circum familia-
res conuentus Campaniae custodiae causa distribuit'. Verum La-
tine gladiatores libertati non confirmantur, libertas confirmari gla-
diatoribus potest, cum promissa aut data stabilitur3 hic autem
promissa dicenda erat. In Par. sec. Scal. Cui. legitur ‘libertatis
coufirmat', unde in Leid. pr. effectum est ‘in libertatem confir-
mat'. Illa scriptura uocem aliquam excidisse demonstrat, a qua
genitiuus aptus fuerit. Nam genitiuum confirmandi uerbo coniungi
posse ludibrii causa, puto, a quibusdam defensum est. Scriptum
fuit, ni fallor, ‘spc libertatis confirmat'. Infra pro familiaribus
recte Dauisius coniecit ‘familias'. Vrsinus, siue potius Ciacco-
nius, quod Cicero ad Att. VII, 14, 2 binos gladiatores singulis
patribus familiarum distributos scribit, hic ‘circum familiae pa-
tres' ponere uolebat, quae collocatio uerborum uitiosa est.

C. 15, 5, ubi edebatur ‘in iis Camerino fugientem Vlcil-
lem Hirrum', recte Glandorpius poni iussit ‘Lucilium Hirrum’. In
codd. scriptum est ‘ucillum Hirrum’. Idem homo iu senatus cou-

