—53—

tur. Sane id ita ab hac re alienum est, ut mirer Schneidero iu
mentem uenisse. Simplicius dixisset bello contra Ariouistum ge-
rendo Haeduos non mereri de Romanis, sed Romanos de Hae-
duis , qui auxilium ab illis imploraucrant, ut Ariouisti iniuriis li-
berarentur. Nihilo miuus recte Haedui optime merentes dicuntur.
Neque enim facto solum bene mereri licet, sed etiam, ubi eius co-
pia deficit, animo et uoluntate. Cf. Cic. pro Plane. 33, 80 ‘qui
sunt boni ciues, qui belli, qui domi de patria bene merentes, nisi
qui patriae beneficia meminerunt?' In inscriptionibus autem etiam
mortuos bene merentes dici notum est.

C. 51, 1 in his uerbis: ‘Postridie eius diei Caesar praesidi-
um utrisque castris, quod satis esse uisum est, reliquit, omnes
alarios in conspectu hostium pro castris minoribus constituit, quo
minus multitudine militum legionariorum pro hostium numero ua-
lebat, ut ad speeiem alariis uteretur’‚ frequens codd. mendum,
quod recte iam sustulerat Manutius, ita ut ‘quod minus' scriberet,
reduxit. Schneiderus. Nimirum iam Oudendorpius eo artificio usus
erat, ut uerba ‘quo minus' reserenda diceret ad altera ⁶ eo magis'
superioribus cogitatione adicienda. Sed eo magis aliquam rem
fieri, quo minus altera fiat , tum demum recte dici apparet, cum
uerbum gradationem recipit. Constitui autem neque magis neque
minus quicquam potest. Itaque dicendum fuisset ‘eo plnres ala-
rios constituit, quo minus', quod tamen hic plane alienum est:
omnes enim alarios Caesar constituerat. Et ne quis melius se rem
habere existimet, cum sententia ita conformetur: ‘ut eo magis ad
speciem alariis uteretur, quo minus', non pro portione alterius rei
augebatur species, sed constitutis demum alariis accedebat, eum
antea non fuisset. Recte igitur Manutius causam a Caesare si-
gnificatam esse iudicauit. Idem mendum est b. ciu. Ill, 58, 4 ‘co-
gebantur Corcyra atque Acarnania pabulum supportare, quoque
erat eius rei minor copia, hordeo adaugere', ubi item gradatio non
adaugendi uerbo, sed hordei numero conuenit. Sed hoc iamin
Leid. sec. emendatum erat: eorund. comm. I, 52, 4 nos correxi-
mus ‘ciuitatibus —— , quod minor erat frumenti copia, pecus im-
perabat'. Apud Hirt. b. Gall. VIII, 9, 4 recte editur ‘alter' (or—
do), ‘qui propior hostem in ipso uallo collocatus esset ἰ in codd.
ibi quoque scriptum est ‘quo propior'.

C. 53, 2 ex Heinsii coniectura posui: ‘Ibi perpauci aut uiri-
bus confisi tranare contenderunt aut lintribus inuentis sibi salutem

