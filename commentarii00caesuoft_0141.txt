-—-131——

demonstrant. Itaque Caesar eo loco, unde disputatio nostra nata
est, cum prouincias priuatis decretas esse reprehendit, legem Pom·
peiam dissimulat. Cuius rei hanc causam fuisse arbitror. Vide-
tur enim haec constitutio de tempore sortiendarum prouinciarum
unum caput effecisse legis de iure magistratuum, quam Sueton.
Caes. 28' Pompeium tulisse refert. De ea autem lege hoc accide-
rat, quod idem Suetonius ibidem narrat: ςΜ. Claudius Marcellus
edicto praefatus de summa se republica acturum retulit ad sena-
tum, ut ei' (Caesarem dicit) ‘succederetur ante tempus , quoniam
bello confecto pax esset ac dimini deberet uictor exercitus ‚ et ne
absentis ratio comitiis haberetur, quando nec plebiscito Pompeius
postea abrogasset. Acciderat autem, ut is legem de iure magistra-
tuum ferens eo capite, quo a petitione honorum absentes summo-
uebat, ne Caesarem quidem exciperet per obliuionem ac mox lege
iam in aes incisa et in aerarium condita corrigeret errorem'. Quo
loco recte Gronouio scribendum uisum est ‘quando et plebiscito
Pompeius postea obrogasset'. Plebiscitum autem illud, ut Caesa-
ris absentis consularibus comitiis ratio haberetur, Pompeio tertium
consule ante legem de iure magistratuum latum esse et Suetonius
ostendit et Cicero ad Att. VIII, 3, 2. Hic Pompeium priuilegium
Caesaris lege quadam sua ipsum sanxisse scribit: Marcellus Pom-
peium lege sua Caesare non excepto priuilegium Caesaris sustu-
lisse, quodque is postea lege iam in aerarium condita id correxe-
rat (cf. Lips. ad Tac. ann. III, 51), non recte factum interpreta-
batur. Eo autem tempore, quo Caesarem hos commentarios scri-
psisse statuimus, cum lex Pompeia non seruaretur, sperare pote-
rat Caesar fore, ut haec dissimulatio legentes sugeret.

In iis uerbis, quae proxima sunt apud Caesarem: ‘In reliquas
prouincias praetores mittuntur'‚ Pighio pro praetoribus ‘praetorii'
ponendi uisi sunt. Etsi autem illa sic interpretari licet, ut missi
dicantur, qui pro praetoribus essent, tamen id male fit, quia Cae·
sari, qui priuatis prouincias decretas esse demonstrat, omnis eius-
modi ambiguitas uitanda erat. Huc accedit, quod supra iam decla-
ratum erat reliquas prouincias praeter duas consulares prae—
torias fuisse, et quod haec uerba incommode praeponuntur iu-
sequentibus: ⁶ neque expectant, ut de eorum imperio ad populum
seratur' cett.‚ quaede omnihus, qui prouincias sortiti erant, intelle-
genda esse apparet. His de causis illa uerba spuria esse existimaui.

Nam reliqua quoque pars sexti capitis et totum insequens caput uehe-
9 ²&

