*15*

cedere confitendum est, sed ea in sola compositione uersatur.
Neque uero genus scribendi diuersum est, sed , cum uterque li-
ber narrationem rerum gestarum nudam habeat atque simplicem,
posterior uenustior est magisque perpolitus et alacriore animo
scriptus. Eae autem res nequaquam obstant, quo minus ab eodem
scriptus sit. Nam homini in scribendo non admodum exercitato
(solum autem Anticatonem Hirtius autc hos libros uidetur compo-
suisse) facile accidebat, ut, quo longius progrederetur , eo ei me-
lius cederet: et ipsa materia alterius libri, cum uarietate rerum
ac locorum bellorumque magnitudine aliquantum praestaret, ct
animum scribentis magis permouebat et delectatione studium at-
que diligentiam addebat. In priore libri parte , quae est de rebus
Alexandriae gestiS‚ etiam Caesaris narrationi nonnihil uidetur
tribuendum ‚ qua sibi Hirtius cp. ad Balb. ξ. 8 hoc bellum notum
esse scribit. Itaque librum de bello Alexandrino aeque atque
octauum de bello Gallico Hirtii existimare non dubitabimus.

Alia causa est duorum reliquorum commentariorum. Nam in
libro de bello Africano primum res gestae plenius sunt relatae,
quam aut a Caesare aut ab Hirtio in superioribus commentariis
factum est: et cum illi seriem narrationis ita instituerint, ut, quae
re coniuncta erant, componerent, hic secundum temporis ordi-
nem distracta omnia uidemus. Ita , ut pauca commemorem, cum
inde a c. 12 usque ad c. 19 pugna quaedam narrata esset,
c. 21, 2 inter res plane diuersas refertur Labienum suos , qui in
ea pugna fuerant sauciati, plaustris Adrumetum deportasse: res
a Sittio gestae particulatim interiectae sunt c. 25. 36, 4. 95:
c. 32, 3 Caesarem-Gaetulos perfugas ad seditionem concitandam
in regnum Iubae dimisisse, c. 55 eosdem peruenisse et a rege
populares suos diduxisse narratur. Mira quadam diligentia hono-
res singulorum hominum praeterquam eorum, qui erant notis-
simi, notati sunt, neque solum quos cum maxime gerebant (id
quod a Caesare quoque et Hirtio, sed et multo parcius neque sine
idonea causa factum est), uerum etiam ad quem gradum dignitatis
peruenerant, quo ex genere sunt c. 528, 1 ‘C. Vergilius praeto-2
rius' , 33, 3 ‘C. Messius aedilicia functus potestate' , 34, 2 (Ο.
Decimius quaestorius', 85, 7 ‘Tullius Rufus quaestorius'. De
consiliis Caesaris permagna modestia. a scriptore iudicatum est,
ut arbitrari se (c. 7, 4) uel existimare (9, 2) eam causam Cac-
sari rei alicuius faciendae fuisse diceret. In Pompeianos praeter

