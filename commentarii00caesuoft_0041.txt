-31—

Quae cum ita sint, prima occurrit quaestio , quid faciendum
sit illis uerbis in epistola ad Balbum positis, quibus se Hirtius
commentarios Caesaris usque ad uitae eius finem suppleuisse affir-
mat. An duos Hirtii commentarios dc bello Africano et Hispa-
niensi perisse et eos, quos habemus, in eorum locum suffectos esse
existimabimus? Hoc uero plane reiciendum est. Nam cum Hirtii
commentarii cum Caesarianis uno corpore essent comprehensi,
quod et codices nostri docent et Suetonius ostendit et ipse Hirtius
confirmat, qui ep. ad Balb. ξ. 3 arrogantiae crimen deprecatur,
quod mediis se interposuisset Caesaris scriptis, ex hoc corpore
duo extremi libri ita perire , ut plane ex hominum manibus excu-
terentur, tum demum potuerunt, cum et iniuria temporum et in-
scitia atque socordia hominum ueterum librorum exemplaria facta
essent rarissima. Atqui id non facile ante quintum saeculum ac-
ciderit. At eo quidem tempore hos libros scribi potuisse nemo
erit tam peruersus, cui in mentem modo uenire possit. Ita enim
comparatos quisque, qui leuiter attigerit, agnoscet, tanta rerum
ctiam minimarum scientia compositos (atque id quidem ita, ut omnis
fraudis suspicio excludatur), ut aut ab eo , qui ipse rebus inter-
fuisset, aut, qui ab iis, quibus hoc contigerat, accepisset, scriptos
esse certum sit. Quamquam in hac parte quaedam reprehendit
Dodwellus, sed ea leuitate usus, ut refutatione supersedere liceat.
Cur enim ei respondendum putemus, cui id , quod ab auctore belli
Africani refertur c. 89, 2, Q. Ligario uitam a Caesare concessam
esse , ex Ciceronis oratione pro eodem Ligario habita falsum esse
constabat? Nam quod eundem c. 24, 3 falso negasse credidit
paulo post Non. Ian. a. u. 708 per anni tempus classes in mari
sine periculo uagari potuisse, accuratior ratio postea instituta recte
haec relata esse docuit (cf. Ideler. chronol. H, 116). Vnam rem
paulo maiore specie uituperauit, quod b. Afr. 89, 3 L. Caesari
iuueni facile a Caesare uitam concessam esse traderetur, quem in
Africa interfectum esse Ciceronis et aliorum testimonio constat.
Neque ego hoe die-am nihil obstare, quo minus scriptor eiusdem
aetatis partium studio banc rem mentitus esse uideatur. Nam
mendacio eum non teneri, et L. Caesarem concessa uita postea
demum interfectum esse, idque unum partibus dedisse scriptorem,
quod mortem L. Caesaris tacuit, Cassius Dio XLIII, 12 demon-
strat: et Suetonius Caes. 75 neminem a Caesare intersectum csse
scribit nisi in proelio exceptiS duntaxat Afranio et Fausto et L.

