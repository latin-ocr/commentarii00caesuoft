—— 169——

pite demonstrat. Petri tamen nomen in homine ipsius Graeciae
ante Christiana tempora reperiri non uidetur. Itaque optime
M. Hauptius Petraeum illum hominem dictum fuisse coniecit,
quod nomen et ad Petreium et ad Petrum proxime accedit legitur-
que ap. Polyb. IV, 24 et V, 17.

C. 36, l haec leguntur: ‘Eodemque tempore Domitius in
Macedoniam uenit, et, cum ad eum frequentes ciuitatum legationes
conuenire coepissent, nuntiatum est. adesse Scipionem cum legio-
nibus magna et opinione et sama omnium: nam plerumque in no-
uitate fama antecedit'. Haec extrema sententia inepte adicitur.
Nam famam in noua re praecurrere, res adeo nota est, ut id pu-
tide moneatur. Ex iis autem, quae deinceps de Scipione narran-
tur, perspicitur eum famae non respondisse. Itaque scribendum
uidetur ‘nam plerumque in nouitate fama rem excedit'. Quo mi-
nus enim totam sententiam spurIam existimem, nouitas impedit,
quo uocabulo ita magistrum usurum fuisse non arbitror.

Sequuntur haec: ‘Hic nullo inloco Macedoniae moratus magno
impetu tetendit ad Domitium et, cum ab eo milia passuum XX
afuisset, subito se ad Cassium Longinum in Thessaliam conuertit.
Hoc adeo celeriter fecit, ut simul adesse et uenire nuntiaretur'.
Verum extrema superioribus uerbis non respondent. Neque
enim aduentus solum, sed uel maxime discessus celeritas decla-
randa erat. Edidi igitur, quod me scriptum esse a Caesare Μ.
Hauptius monuit, ‘abisse et uenire'. Inuersus rerum ordo ipsam
celeritatem significat.

C. 37, 2 sic scripsi: ⁴ Sed cum esset inter bina castra eam-
pus circiter milium passum Vl, Domitius castris Scipionis aciem
suam subiecit, ille a uallo non discedere perseuerauit. Ac tamen
aegre retentis Domitianis militibus est factum, ne proelio conten·-
deretnr'. Nam ‘attamen', qnod in codd. legitur, contrariam sen-
tentiam inferret, quasi, cum Scipio in loco munitissimo constitisset,
Domitius iniquo, id expectari debuisset, ut Domitiani proelium
committerent. Eadem causa est uerborum c. 87, 5, ubi Labienus,
postquam Caesaris exercitum maximam partem nouis militibus
constare asseuerauit, non poterat adicere ‘Attamen, quod fuit ro-
boris duobus proeliis Dyrrhachinis interiit': reete ibi in Par. sec.
et Leid. pr. scriptum est ‘ac tamen'. Accurate de hoc uitio satis
frequenti disputauit Maduigius ad Cic. de fin. p. 289 et 429.

C. 38 narratur Domitium, ut Scipionem ad pugnam eliceret,

