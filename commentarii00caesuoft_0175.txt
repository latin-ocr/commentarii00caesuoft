—165—

uisum est terroris Pompeianorum dissimiles causas poni, aduentum
Caesaris et festinationem ipsius Pompeii. Sed neque festinatio
per se, si nullus ab hoste timor fuisset, neque solus Caesaris ad-
uentus terrorem intulisset: cum milites festinando defatigatiessent‚
aduentus Caesaris idoneam terroris causam afferebat. Neque re-
ctius uerbis ‘quod properans noctem diei coniunxerat' intolerabi-
liter idem repeti contendunt, quod paulo ante dictum erat, Pom-
peium diurnis nocturnisque itineribus Dyrrhachium contendisse.
Sane factum id esse iam declaratum erat, causam eam terroris fuisse
non erat significatum. Tamen his rebus motus qui de Heldii libro
iudicauitin act. litt. Lips. a. 1824 p. 940 uerba ‘quod properans——
intermiserat' ad Caesarem referre conatus est, ipseque Heldius,
cum id formam orationis non pati intellegeret, ea post superiora
‘simulac Caesar appropinquare dicebatur' transponenda existima-
uit. Satis autem leuem eausam adiciunt, Caesarem, cum ξ. 5 h.
c. se finem properandi fecisse dicat, de sua quoque festinatione
antea dicere debuisse. Nihil necesse erat id declarare, quod quem-
uis ipsa res docebat. Vnum recte reprehensum est, uerba ‘simul-
ac Caesar appropinquare dicebatur' nimis abrupte inferri. ltaque,
cum deinceps in Par. sec. et Hauu. pr. et quinque deterioribus
codd. scriptum sit ‘tantusque terror' cett. ‚ recte Oudendorpius
haec ita constituenda iudicauit: ‘Simul Caesar appropinquare dice-
batur: tantusque terror incidit eius exercitui' cett. Quod autem
edidi ‘paene omues ex Epiro finitimisque regionibus', ea Iurinii
emendatio est, quam ueram esse manifestum est.

Extremo c. 18 haec leguntur: ‘Bello perfecto ab iis Caesar
haec dicta cognouit, qui sermoni interfuerunt, conatus tamen ni-
hilo minus est aliis rationibus, per colloquia, de pace agere'. Inde-
finitae significationi ‘aliis rationibus’ per se recte apertior ‘per
colloquia' superaddi potest3 sed hic id alienum est. Nam quae
illae rationes fuerint, seq. c. luculenter explicatur, atque oratio ibi
ita instituta est, ut de re nondum declarata dici appareat. Neque
enim, nisi res ignota etiamtum legentibus adiungeretur, sequentia
sinc ulla coniunctione inferrentur. Itaque uerba ‘per colloquia' a
magistro profecta esse duxi.

C. 19, 3 haec scripta sunt: ‘Multa suppliciter locutus, ut dc
sua atque omnium salute debebat, silentioque ab utrisque militibus
auditus responsum est ab altera parte A. Varronem profiteri se
altera die. ad colloquium uenturum atque una etiam utrimque ad-

