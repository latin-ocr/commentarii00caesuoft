——125--

dationem corrupit. Haec igitur uerba ita scripta sunt, quasi su-
perioribus accurate declaratum esset, quid Curio esset pollicitus.
Deinde sequentis capitis initium ‘Magnum hoc testimonium sena-
tus erat uniuersi conueniensque superiori sacto’ cett. nihil ha-
bet in superioribus, quo reseratur, cum senatum Curionis sen-
tentiam sequi uoluisse non declaratum sit. Id autem ita fuisse inde
intellegendum est, quod consules rem artificio tantum moderando-
que discussisse dicuntur.

Cum finis octaui libri de bello Gallico perierit, dubitatum est,
utrum Hirtius narrationem usque ad ea, quae hodie initio com-
mentariorum de bello ciuili leguntur, perduxisset, an etiam horum
initio quaedam perissent. Atque hoc Vossio et Glandorpio uisum
est, quia non credebant Caesarem ab his uerbis: ‘Litteris Caesaris
consulibus redditis aegre ab iis impetratum est summa tribunorum
plebis contentione, ut in senatu recitarentur’, ab his igitur Caesa-
rem initium facturum fuisse, ita ut neque, quamobrem misisset lit-
teras, neque, quas condiciones iis senatui tulisset, declararet. At
Caesarem non totam causam ciuilis dissensionis exposuisse octa-
uus Hirtii commentarius de bello Gallico docet, qui acta in hac re
Seruio Sulpicio , M. Marcello consulibus et omnia fere sequentis
anni persecutus est. Iam extrema res apud Hirtium c. 55 haec
narratur, duas legiones a Caesare remissas perC. Marcellum Cn.
Pompeio traditas atque in Italia retentas esse. Hoc autem exitu
anni, quo L. Paullus, C. Marcellus consules fuerunt, gestum est
paulo ante Idus Decembres (nam Curio, quem tum affuisse scimus,
post paulo peracto tribunatu profectus est ad Caesareum: neque
quicquam amplius ab illis consulibus actum est. Vid. Cass. Dion.
XL , 64 — 66. Itaque inter ea, quae apud Hirtium supersunt, et
initium librorum de bello ciuili 1111111 deest, quam ipsas illas lit-
teras, quae hie commemorantur, a Caesare missas esse. Quam
rem si aCaesare expositam esse statuimus, nihilrelinqnetur‚ quod
apud Hirtium perire potuerit. Litterae autem Caesaris in senatu
traditae sunt ipsis Calendis Ianuariis , ut Cassius Dio refert XLI
in. ld uero plane conuenit Caesaris consuetudini, qui singulorum
annorum singulos commentarios componere solebat, id quod Hir-
tius commemorat VIII ‚ 48, 1οε a qua consuetudine semel ita re-
cessit, ut res primo anno belli ciuilis gestas ob copiam in duos li-
bros distribueret, quorum tamen alter pleraque ab aliis gesta com-

