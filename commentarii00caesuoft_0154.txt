—144—

saris exercitum itinere prohiberent, ipsi sine periculo ac timore
Iberum copias traducerent'.

C. 79 in. ex Ciacconii coniectura editur: ‘Expeditae cohor-
tes nouissimum agmen claudebant pluriesque in locis campestribus
subsistebant'3 in codd. omnibus scriptum est ‘pluresque'. At ‘plu-
ries' Latinum uocabulum esse recte Gerardus Ioannes Vossius dc
uitiis serm. I, c. 25 et eum secutus Elberlingius obseru. critt.
p. 80 negauerunt, idemque recte statuit, si maxime id inde dc-
fendi posset, quod Gellius V, 21 ct Nonius p. 87 Merc. ex Plauti
Persa (IV, 3, (55) et Catone ‘compluries', sed ut minus usitatum,
annotant, tamen tam antiquorum scriptorum usum nihil ad Caesa-
rem pertinere. Quod autem ipsum ‘pluries' nonnulli loco Trebellii
Pollionis in Gallienis c. 1 defendunt, ibi quin ‘pluries' errore a
Boxhornio editum sit, non dubito. In aliis exemplaribus, quae
Elberlingius inspexit, et eo, quod Lugd. Bat.. a. 1671 ad Salma-
sianum expressum est, haec leguntur: ‘Gallieno igitur et Volu-
siano oonsulibus Macrianus et Ballista in unum co'e'unt ‚ exercitus
reliquias conuocant et, cum Romanum in oriente nutaret impe-
rium, quem facerent imperatorem, requirunt Gallieno tam negle-
genter se agente, ut eius ne mentio quidem apud exercitum fieret.
Denique cum plureis eius rei causa conuenissent, placuit, ut Ma-
crianum cum filiis suis imperatorem dicerent'. Accusatiuus ille
‘plureisff tolerari potest: ob sequentia nominatiuus praeferendus
uidetur. Sed apud Caesarem recte Iurinius in addend. p. 570 co-
dicum scripturam defendit. Plures apertum est cohortes dici. In
campestribus autem loeis maior erat uis equitatus Caesariani, qui
nouissimum agmen carpebat. Itaque huiusmodi locis plures cohor-
tes, quam in nouissimo agmine esse consuerant, subsistebant, quo
maiore praesidio equites ad reliquum exercitum interim progre-
dientem peruenire eumque male habere prohiberent. Nihil erat
igitur, quare Elberlingius ‘equitesque' corrigere temptaret.

C. 80, 4 haec in codd. scripta sunt: ‘Qua re animaduersa
Caesar relictis legionibus subsequitur, praesidio impedimentis pau-
cas cohortes relinquit'. Relictas legiones Oudendorpius dici existi-
mabat, quod eae dimissis equitibus in castris remansissent. Sed
in hac orationis forma uerba illa aliter intellegi non possunt, nisi
ut Caesar legiones reliquisse, ipse subsecutus esse dicatur. Quod
contra est: cum ipsis enim legionibus profect-us est, quia equites
pabulandi causa dimissi statim aduersarios sequi non poterant.

