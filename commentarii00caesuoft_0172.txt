—-- 162

 

igitur loco etiam illa de aduentu Afranii cum cohortibus Hispanis
perisse et eam rem, dum Caesar Pompeium ad Dyrrhachium ohsi-
debat, gestam esse statuendum est. In primo et secundo commen-
tario uerba quaedam alia alio loco exciderunt, integrae rerum ge-
starum narrationes non perierunt.

C. 10, 6 in mandatis, quae Caesar Vibullio ad Pompeium
perferenda dedit, haec leguntur: ‘proinde sibi ac reipublicae par-
cerent: quantum in bello fortuna posset, iam ipsi incommodis suis
satis essent documento‘. Verum adhortatio illa: ‘iam ipsi incom-
modis suis satis essent documento' ab his uerbis plane aliena est.
Inepte enim Caesar Pompeium adhortaretur, ne documenta, quan-
tum fortuna posset, aliorum hominum expectaret, quasi si Caesar
et Pompeius bellum gerere perseuerassent, ea rc alii homines do—
cumento futuri fuissent, aut id actum esset, ut quisquam docu-
mento esset. Itaque ante ‘qnantum' particulam ‘cum' inserui. Com-
monel'acit enim Caesar Pompeium, si id adhuc incertum fuisset,
quanta esset fortunae uis, iam eius rei ipsos satis esse documento.

Eiusd. c. §- 10 secundum codd. scripturam Caesar pollicetur:
‘Haec quo facilius Pompeio probari possent, omnes suas terrestres
urbiumque copias dimissurnm'. Sed urbium copiae quamuis a ter-
restribus discerni possint, ut illis praesidia in urbibus posita , his
reliquae copiae, qnae in agris sunt, significentur, tamen hoc ita
demum recte fit, cum idonea utriusque generis discernendi causa
est, uelut c. 15, 6 ‘quorum alter oppidi muris, alter praesidiis ter-
restribus praeerat', quae uerbainterpretes hic ascripserunt. Quam-
quam is locus non omni ex parte id , quod concessimus, probat.
Nam cum Oricum, de qno ibi dicitur, maritimum oppidum esset,
praesidia in eius muris disposita quodam modo maritima erant. In
iis autem uerbis, quae initio posuimus, ut nulla causa erat terre-
stres copias in duo genera diducendi, ita maritimarum copiarum
commemoratio desideratur. Itaque scribendum puto ‘omnes suas
terrestres nauiumque copias'. Error commutatione peruagata lit-
terarum u et b ortus est.

Iam supra monui inde a c. 10 Caesarem ad suas res, quas c.
8 reliquerat, reuerti. Ibi igitur se Vibullium bis, Corfinii et in Hi-
spania, captum et dimissum pro suis in eum beneficiis idoneum iu-
dicasse scribit, cui mandata ad Pompeium perferenda daret, eaque
mandata deinceps exponit. Quibus statim initio c. 11 haec subici-
untur, ut quidem in codd. scripta sunt: ‘Bibulus his expositis Cor-

