——- 205

 

tur nec comminus ad manus rediretur, Caesarisque equites iumen-
ta ex nausea recenti, siti, languore, paucitate, uulneribus defatiga-
ta ad insequendum hostem perseuerandumque cursum tardIOra habe-
rent, dieique pars exigua iam reliqua esset, cohortibus equitibus
circumdatis cohortatur, ut uno ictu contenderent neque remitte-
rent, donec ultra ultimos colles hostes repulissent atque eorum
essent potiti’. In codd. scriptum est ‘cohortibus equitibusque
circumdatis'. Ea uerba in hanc tantum sententiam intellegi pos—
sunt, ut Caesar sibi cohortes equitesque dicatur circumdedisse,
quod ineptum est. Quae antea de defatigatione equitum leguntur,
aliquid a Caesare factum esse demonstrant, quo huic incommodo
mederetur. Recte igitur in ed. Basileensi, qua usus est Daehnius,
legitur ‘cohortibus equitibus circumdatis'. Nam cum equites es-
sent ad pugnam inutiles, iis Caesar cohortes circumdedit, ut et
ipsi requiescerent et ab hostium impetu defenderentur.

Sequitur c. 19, quod totum est perturbatissimum. Initium
ita constitui: ‘Interim ea re gesta et proelio dirempto ex aduer-
sariis perfugere plures ex omni genere hominum, et praeterea in-
tercepti [hostium] complures equites peditesque'. ‘Perfugae', ut
editur, intercipi non poteraut, nisi qui a Caesare perfugissent,
quod hic ineptum est. Recte Gudius coniecit, quod posui. ‘ Ho-
stium' autem, quod rectius abesse Oudendorpio uidebatur, delen-
dum est necessario. Neque enim alii quam hostium equites pedi-
tesque intercipi poterant, et illud uocabulum eam sententiam in-
ferret, quasi ii, qui perfugissent, hostes non fuissent. Sequentia
in codd. recte ita scripta sunt: ‘Ex quibus cognitum est consilium
hostium, eos hac mente et conatu uenisse, uti nouo atqueinusitato
genere proelii tirones legionarii paucique perturbati Curionis
exemplo ab equitatu circumuenti opprimerentur'. Editur ‘tirones
legionariique pauci', quasi tirones non fuissent legionarii. Hoc di-
cit scriptor, hostes legionarios circumuenire uoluisse, qui et tiro-
nes essent et pauci. Excipiunt haec: ‘et ita Labienum dixisse
pro contione, tantam sese multitudinem auxiliorum aduersariis
subministraturum, ut etiam caedendo in ipsa uictoria defatigati
uincerentur atque a suis superarentur'. Pro Labieno in omnibus
codd. Iuba legitur, quem tum non affuisse ex c. 25 constat. La-
bieni autem hanc orationem fuisse docent, quae ξ. 6 leguntur: ‘hac
spe atque audacia inflammatus Labienus' cett. lubae nomen etiam
c. 30, 2 inepte in omnibus codd. adiectum est. Hic Labienus pri—

