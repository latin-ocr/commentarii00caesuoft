——120—

decem legionum fuisse uideamus. Et numerus sex legionum Cae-
saris ponitur etiam c. 40, quattuor Labieni 57 in. et 60. Sed
certe sub finem aestatis noua legio aderat, quae sexta appellaba-
tur. Nam extremo libro septimo Caesar se legiones ita in hibernis
collocasse scribit, ut Τ. Labienum cum II legionibus in Sequanis,
C. Fabium item cum II in Remis, C. Antistium Reginum in Am-
bilaretis, T. Sextium in Biturigibus, C. Caninium Rebilum in
Rutenis cum singulis legionibus, Q. Tullium Ciceronem et P. Sul-
picium Cabilloni et Matiscone ad Ararem poneret, ipse Bibracte
hiemaret. Atqui ad Ararim quartam decimam, cui Cicero praeesse
solebat (VI, 32, 5), et sextam legionem collocatas fuisse Hirt.
VIII, 4, 3 refert ad extremum librum septimum respiciens. Mi-
rum est autem neque , quando haec sexta legio conscripta sit, us-
quam referri <id quod in superioribus legionibus accurate a Cae-
sare factum esse uidimus), neque eam numero notatam esse reli-
quis inferiorem ‚ sed tamquam antiquissimam sextam esse appella-
tam. Itaque non sine causa conicere mihi uideor hanc fuisse legio-
nem Alaudam, quam Suet. Caes. 24 ex transalpinis conscriptam
postea uniuersam aCaesare ciuitate donatam esse scribit. Ea, cum
auxiliaris onmia belli Gallici stipendia meruisset, numero quoque
ueterrimis legionibus uidebatur adiungenda. Neque ignoro in in-
scriptionibus ap. Grut. 403, 2. 544, 2. 550, 7. Reines. 410, 35.
Orell. 773 quintae legioni cognomen Alaudae apponi. Verum hanc
quintam legionem inferiore tempore constitutam esse necesse est.
Caesariana enim quinta legio anno 48 a Q. Cassio Longino in
ulteriore Hispania conscripta est (Ilirt. b. Alex. 50 et 53 extr.).
Octauo igitur anno Caesar undecim legiones habuit. Nam cum eo
anno unam legionem in Italiam misisset (VIII, 24, 3), deinde hi-
berna ita distributa esse Hirtius refert (46, 3), ut quattuor legio-
nes in Belgio , duae in Haeduis, duae in Turonis , duae in Lemo-
uicibus collocarentur. Nono autem anno Cicero ad Att. VII, 7, 6
Caesarem item undecim legiones tenere scribit. Sed hoc nono
anno senatus consultum factum est, ut ad bellum Parthicum una
legio a Cn. Pompeio, altera a C. Caesare traderetur. ltaque cum
Pompeius eam legionem, quam Caesari sexto anno commodaue-
rat ‚ repeteret, Caesar et hanc tradidit et suo nomine eain , quam
in citeriore Gallia habebat, dedit: in huius autem locum tertiam
decimam in Italiam misit (VIII, 54). His igitur tribus detractis
Caesar in ulteriore Gallia octo legiones retinebat: et nono anno

