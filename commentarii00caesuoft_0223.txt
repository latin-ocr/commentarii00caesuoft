——zm—

rantur, post uerba ‘ante oppidum constitit' exoluerunt. v 1303131·
autem ea, quae de Scipione relata erant, ipsa quoque in ea uerba,
quae modo posui, desisse eaque causa omittendi fuisse.

C. 42, 3 corrupta sunt haec: ‘praesertim cum milites a mane
diei ieiuni sub armis stetissent defatigati'. Neque enim defatigati
stetisse dici poterant, qui tum demum stando essent defatigati.
‘Defatigati' eiciendi sunt, quos magister ieiunis substituere , aut
omnino defatigatos fuisse milites significare uolebat.

Initio 0. 43 in Par. sec. haec leguntur: ‘ Interim Considius,
qui Acillam et VIIII cohortes stipendiarias Numidis Gaetulisque
obsidebat' cett., atque ita ante Dauisium edebatur, nisi quod ‘octo
cohortes' ponebantur. Is Pet. ct Noru. secutus scripsit ⁶ qui
Acillam VIII cohortibus stipendiariis —- obsidebat'. Quibus quod
Oudend. Leid. pr. et Scal. accedere scribit, in quibus ‘et IX⁷ le-
gatur, non ⁶ cohortibus stipendiariis' in iis codd. inuenisse existi-
mandus est, sed illa ‘et IX' scripta putabat pro nota octonarii nu-
meri ‘IIX', qua ipse uti solet. C. 33, 3 relatum est Considium,
cum octo cohortes obsidendo oppido pares non iudicaret, praeterea
equestres copias a Labieno adduxisse. Itaque codd. scriptura sic
erat conformanda: ί qui Acillam . . . et VIII cohortibus stipendia-
riis Numidis Gaetulisque obsidebat'. Periit enim equitum com-
memoratio.

C. 45, 3 centurio legionis Caesarianae quartae decimae, cum
captus esset a Scipione, inter alia haec dicit, ut quidem in codd.
leguntur: ‘Egone contra Caesarem, imperatorem meum, apud
quem ordinem duxi, eiusque exercitum, pro cuius dignitate ui-
ctoriaque amplius XXXVI annis depugnaui, aduersus armatusque
consistan1?⁷ Quartam decimam legionem p. 119 docui anno 53
conscriptam esse. Sed centurionem 0135 legionis iam antea in
exercitu Caesaris militasse uerisimile est. Verum cum annos nu-
meret, quibus pro dignitate Caesariani exercitus depugnauerit‚
non posse eum ultra annum 58 progredi, quo Caesar in Galliam
uenit, apertum est⁷ et uehementer errat Glandorpius ‚ qui annos a
praetura Caesaris numerandos existimauit. At uel ex eo inde
tempore uix dimidium spatium conficitur eius, quod hic positum
est. Itaque auctorem ita scripsisse arbitror: ‘pro cuius dignitate
uictoriaque amplius tricies armis depugnaui'. Ita b. Alex. 74 ‚ 3
legati Pharnacis gloriati esse dicuntur exercitum eius uicies et
bis in acie conflixisse. Hic uero , quia ‘amplius' adicitur ‚ plenus

