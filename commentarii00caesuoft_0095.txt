—85—

secundum codd. forma aptae aut interpositae enuntiationis prima-
riae non respondet, res in permutatione illa peruagata coniuncti-
uormn ‘possit’ et ‘posset' uertitur. vid. b. Gall. Ι, 8, 2. V, 11,
4. 46, 4. VII, 2, 2. 71, 3. Nam quae b. Gall. VII, 15, 410-
guntur ‘procumbunt omnibus Gallis ad pedes Bituriges, ne pul-
cherrimam prope totius Galliae urbem, quae et praesidio et orna—
mento sit ciuitati , suis manibus succendere cogerentur: facile se
loci natura defensuros dieunt, quod prope ex omnibus partibus
flumine et palude circumdata, unum habeat et perangustum adi—
tum', item quae ex optimis codd. restitui Vll, 61 extr. ‘parua
manu missa, quae tantum progrediatur, quantum naues processis-
sent', et e. 66 extr. ⁴sanctissimojjureiurando confirmari oportere,
ne tecto recipiatur, ne ad liberos, ne ad parentes, ad uxorem adi-
tum habeat, qui non bis per agmen hostium perequitasset', et
66, 4 ‘proinde agmine impeditos adorirentur. Si pedites suis auxi-
lium serant atque in eo morentur, iter facere non posse' cett., haec
igitur rectissime dicuntur. Nam coniunctiuus et futurum exactum
et imperatiuus direct-ae orationis in obliqua oratione, cum accurate
dicitur, in coniunctiuunl imperfecti et plusquamperfecti transeunt.
Vll lamen, 19, 5 retinui scripturam interpolatorum codd. ‘quos
cum sic animo paratos uideat, ut nullum pro sua laude periculum
recusent, summae se iniquitatis condemnari debere, nisi eorum
uitam sua salute habeat cariorem'. Nam ⁴si ‘ uideret' probamus,
quod iu reliquis codd. legitur, etiam ‘recusarent' scribendum est,
quam correctionem unus Bong.pr. adiuuat,in quo est‘recusasent'.

Lib. VI, 11, 2 in his uerbis: ‘In Gallia non solum in omni-
bus ciuitatibus atque in omnibus pagis partibusque, sed paene
ctiam singulis domibus sactiones sunt' Dauisio ‘partibusque' tol-
lendum uisum est, quod partes ciuitatium Caesari pagi dicerentur.
Quae sane ratio nulla est, cum ciuitates non solun] in pagos, sed
etiam in alias partes diuisae esse potuerint. Sed quod Clarkius
‘pagos partesque' eadem sententia diei existimabat atque ‘pagos
partesque pagorum', forma orationis nullas alias nisi Galliae par-
tes intellegi patitur. Atqui ciuitates, pagi, doinus species sunt
partium Galliae. Itaque uitium in eo positum est, quod partescum
his orationis forma exaequantur, atque ita genus tamquam species
generis ponitur. Atque hac de causa Dauisio assentiendum est.
Quod hic in codice archetypo factum est, idem I, 1⁶2, 4 in intere

