——204—

‘Haec ita imperabat unicuique, ita praecipiebat, uti fieri non posse
neque locum excusatio ullum baberet nec moram tergiuersatio'.

C. 17 haee in codd. scripta sunt: ‘Caesar interim consilio
hostium cognito iubet aciem in longitudinem quam maximam por-
rigi et alternis conuersis cohortibus, ut una post alteram ante
signa tenderet, ita coronam hostium dextro sinistroque cornu me-
diam diuidit et unam partem ab altera exclusam equitibus intrin—
secus adortus cum peditatu telis coniectis in fugam uertit neque
longius progressus ueritus insidias se ad suos recipit. ldem altera
pars equitum peditumque Caesaris facit'. Ita enim haee distin-
guenda sunt, ut. uerba ‘et alternis conuersis cohortibus ita diuidit‘
coniungantur: ‘ita' autem diuidebat, nimirum acie in longitudinem
quam maximam porrecta. Verum illa uerba ‘ut una post alteram
ante signa tenderet' recte non habent. Caesar enim ab equitatu
hostium circumuentus, et milites eiusin orbem compulsi erant(l5,
3). ltaque cum milites in longitudinem quam maximam porrexisse
et ita dextro et sinistro cornu coronam hostium diuisisse dicitur,
simplic-em eum aciem instruxisse, hoe est singulas cohortes collo-
casse, apertum est. Hoc modo una pars hostium ante aciem erat,
altera a tergo. Haec res quid postulauerit, perspicuum est. Ad
eam enim quoque partem hostium, quae a tergo erat, pars suarum
copiarum conuertenda Caesari erat, ut ab utraque parte impetu
facto, id quod deinde accidisse legimus, hostes profligarentur. Iam
uero si ita cohortes essent conuersae , ut una post alteram tende-
ret, omnes aut in dextrum aut in sinistrum cornu spectassent, hoc
estin eam partem, ubi hostes non erant, latera autem aperta eo
conuertissent, ubi hostes constiterant. Deinde quemadmodum ita
alternae cohortes conuersae sint, item quomodo effectum sit, ut
ante signa tenderent, ne intellegi quidem potest. Verum uidit
Schnellius et ante eum Ablaneurtius, qui Caesarem Gallice uertit,
baec ita esse scribenda: ‘alternis conuersis cohortibus, ut una
post, altera ante signa tenderet'. Etenim cum simplex esset acies,
ut monui, secunda , quarta, sexta, denique altera quaeque cohors
(eae enim sunt alternae cohortes) in contrariam partem conuerte-
batur. Ita et in utramque partem acies instruebatur, et eae cohor-
tes, quae non mouebantur, post sigua tendebant, quae conuersae
erant, ante signa. Denique longitudo aciei, id quod magui erat
momenti, non minuebatur.

C. 18, 4 sic edidi: ⁴ Cum ab hostibus eodem modo pugnare-

