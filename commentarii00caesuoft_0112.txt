--—— 102

 

cuntur, sed superiores. Praeter illa ‘sed et⁷ Whinius etiam in-
feriora ‘atque euocatis' uncis inclusit interpretem Graecum, ni
fallor, secutus. Euocatos in acie certe equis uti non potuisse et
res ipsa docet, et, si exemplis opus est, Caes. de b. eiu. III, 91.
Qui igitur uerba illa defendere uolet, ei eo est confugiendum, ut
honoris causa illis hominibus concessum fuisse statuat, ut in iti-
neribus equo ueherentur, eosdemque ad reliquum priuatum usum
equos habuisse. Tamen nihil usquam de bac re significari adeo
mirum est, ut fere aCaesare ‘atque legatis' scriptum esse credam.
Nam quemadmodum interpolari haec uerba potuerint, non per—
spicio.

C. 66, 4 Vercingetorix praefectos equitum edocet, quemad-
modum Romanos iter facientes premant, quae uerba in optimis
codd. ita scripta suntz ‘Proinde agmine impeditos adorirentur.
Si pedites suis auxilium ferant, iter facere non posse , si, id quod
magis futurum confidat, relictis impedimentis suae saluti consu-
lant, et usu rerum necessariarum et dignitate spoliatum iri'. Hic
ob illa: ‘si relictis impedimentis suae saluti consulant' dubitatum
est, num recte haberent superiora uerba ‘si pedites suis auxilium
ferant'. Ex illis enim apparere uisum est Vercingetorigem non
hominihus, sed impedimentis auxilium laturos esse Romanos iudi-
cauisse. Itaqueiam in Leid. pr. scriptum est ‘si impedimentis
suis auxilium ferant'‚ in edd. quibusdam uett.‚ ut Vascosani, ‘re-
bus' post ‘pedites' adiectum. Neque haec refutauit Clarkius. qui
pronomine ‘ suis' et homines et res includi existimauit: eo enim
praeter homines nihil hic significari potest. Recte hominibus auxi-
lium laturos dici Romanos inde comprobatur, quod ‘agmine impe-
ditos', non impedimenta Vercingetorix equites adoriri iusserat.
Itaque ‘pedites’ paulo aliter in prima enuntiati parte dici, aliter in
altera intellegi statuendum est. Nam illic ea pars peditum signi-
ficatur, quae ab incursu hostium libera erit, hic omnes. Iam quae
sequuntur, ex interpolatis codd. ita edita sunt: ‘Nam de equitibus
hostium, quin nemo eorum progredi modo extra agmen audeat, ne
ipsos quidem debere dubitare. Id quo maiore faciant animo , co-
pias se omnes pro castris habiturum et terrori hostibus futurum'.
In hac orationis forma uerba ‘ne ipsos quidem debere dubitare'
nulla possunt alia sententia intellegi, quam Romanorum equites
tam nullius momenti esse, ut ne cum Gallorum quidem equitatu
congredi auderent. Itaque suos ipse equites Vercingetorix non

