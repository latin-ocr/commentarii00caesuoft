*41-

polatae familiae proprias ‚ quas in boc codice a prima manu scri-
ptas esse incredibile est. Inueni autem in libro quodam manu
scripto Santoniam), qui in regia Berolinensi bibliotheca numero
est. centesimus septuagesimus primUS‚ praeter alia discrepantias
codicum Caesaris ad 1. V de b. Gall. inde a c. 35 usque ad c. 39
pertinentes eorumque codicum descriptiones, quae quin ex exem-
plari Fabriciano petita sint ‚ dubitari non potest. Ibi de Vossiano
primo haec legunturGudii‚ utarbitror‚ uerba: ‘Vossianus, qui, ut
in ipso libro manu uetustissima est annotatum ‚ fuit olim S. Petri
Bellouacensis, in membrana forma quarta, annorum prope DC.
Multa hic correcta a prima manu, quorum uestigia in erasis litte-
ris uix apparent. In principio libri primi folium erat excisum’.
Videmus igitur multa ita correcta esse ‚ ut antiqua scriptura di-
nosci nequiret. Iam in parte earum scripturarum cum interpolatis
codicibus consentientium Gudius et Oudendorpius ipsi testati sunt
ita a secunda manu esse scriptum. Itaque neque ullas correctio-
nes a prima manu factas credo et, quidquid exhoc codice prolatum
est cum interpolatis consentiens et ab reliquis huius generis discre-
pans, non dubito, quin ex interpolato codice illatum sit, ut in Pa-
risino primo factum retuli, Quam rem non leuiter confirmat, quod
utin Parisino primo, ita in hoc codice interpolatorum codicum
scripturae tribus tantum primis libris continentur. Has igitur
scripturas et, si qua alia mihi non satis recte relata uidebantur, ap-
posito interrogationis signo notaui. Ex uno codice ex eodem fonte
atque duo superiores ducto descripti sunt Egmondanus et Vratis-
laujfffl-Sjss primus, qui in minimis quibusque rebus consentiunt,
adeo ut profluo codice aestimandi sint. Illius collatio a Gudio in-
stituta extat in exempl. Fabr.‚ ipse codex quo peruenerit, incer-
tum est: bunc, qui in bibliotheca Rhedigerana numero est septua-
gesimus nonus ‚ contulit Schneiderus. Sunt hi codices recentes
(nam Egmondanum anno 1345, Vratislauiensem anno 1475 scri-
ptum esse ipsi librariiprofessisunt) et habent non pauca aperte pro
scribentis arbitrio mutata, ut ne eum quidem codicem, unde trans-
scripti sunt, uetustum fuisse appareat. Nihilominus inter optimos
codices ponendi sunt. et quibusdam locis cum Bong. pr. consen-
tiunt, quibus in Voss. pr. et Par. pr. leuiter deflexum est, aliis
necessariam scripturam deteriorum codd. , de quibus infra dicam,
confirmant. Velut, ut insigni exemplo utar, I, 39, 2 et bi codd.
et fere omnes deteriores haec habent: ⁶ a tribunis militum prae-

