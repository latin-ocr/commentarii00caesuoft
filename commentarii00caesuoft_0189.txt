-179—

turbauit et, cum se illa in interius castellum recepisset, eo quoque
irrupit (c. 67). Sed dextrum Caesaris cornu ad munitionem illam
ad flumen pertinentem peruenit eamque, cum partem ualli castro-
rum existimaret, sequi eoepit, ut per portam intraret, deinde ani-
maduerso errore prorutis munitionibus defendente nullo transcen-
dit, equitatusque Caesaris eas cohortes secutus est(c. 68). Verum
interim re nuntiata Pompeius quinque legiones subsidio suis adduxit.
Nam c. 69, 1 , cum in optimis codd. legatur ‘V legione ab opere
deducta subsidio suis duxit’, non ‘V legionem — deductam', ut edi-
tur, sed ‘V legiones — deductas'scribendum esse certum est. Cae-
sar enim, cuni amplius tres legiones eduxisset (c. 67, 3), c. 72, 2
paucitatem militum suorum commemorat, id quod inepte faceret,
si duabus Pompeianis legionibus resistendum suisset. Deinde Oro-
sius VI, 15 Pompeium omnibus copiis oppressae legioni succur-
risse scribit. Eae autem omnes copiae, cum Pompeius cum sex
legionibus erupisset (c. (32, 2) et unam legionem in uetera eastra
remisisset (c. 66, 1), ipsae quinque legiones erant. Itaque Pom-
peio cum legionibus appropinquante, cum eodem tempore equitatus
eius ad Caesaris equites accederet, legio Pompeiana in castris a
Caesare oppressa et iam ad decumanam portam reiecta , ultro in
Caesarianos impetum fecit, eaque consecuta sunt, de quibus ipsum
Caesarem audiamus c. 69,2. ‘Equitatus', inquit, ‘Caesaris, quod
angusto itinere per aggeres ascendebat, receptui suo timens initium
fugae faciebat. Dextrum cornu, quod erat a sinistro seclusum, ter-
rore equitum animaduerso, ne intra munitionem opprimeretur, ea
parte, quam proruerat, sese recipiebat, ac plerique ex his, ne in
angustias inciderent, ex X pedum munitione se in fossas praecipi-
tabant’ cett. Ita enim haec emendanda erant. Editur primum ‘ex
parte , qua proruebat': quibus uerbis quid est ineptius, ibi milites
Caesaris se recepisse dici, ubi proruerint? Neque uero ex parte,
quam proruerat, cornu se recipiebat, sed ex circuitu munitionis se
recipiens ea parte munitionum, quam proruerat (c. 68, 3), iter fa-
ciebat. Atque ‘ea parte' iam Dauisius correxit. Non rectius dein-
ceps editur 6Χ pedum munitionis se in fossas praecipitabant'. Hi
enim milites ea parte ualli, quae proruta erat, ab aliis occupata ex
integra munitione desiliebant. Quod si quis opinatur eum , qui se
in fossas X pedum munitionis praecipitare dicatur, sponte intellegi
ex munitione eius altitudinis desilire , neque hoc uerum est, cum

sublata munitione fossae relinqui possint, nequequisquam satis qui-
12 *

