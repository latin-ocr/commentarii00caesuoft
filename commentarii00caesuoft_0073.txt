---(’)3ᾲ-.Ἤ

maxime opportuni essent. Quam rem quod Schneiderus ita se
remouisse putauit, ut infinitiuos ‘relanguescere' et ‘remitti' futu*
rorum uim obtinere diceret, fit id non raro neglegentia quadam,
ut intinitiuus praesentis temporis (10 futuro ponatur, sed numquam
tum, cum sententia non constaret nisi futuro posito.

C. 19, 5 haec in codd. scripta sunt: ‘ Cum se illi identidem
in siluas ad suos reciperent ac rursus ex silua in nostros impetum
facerent, neque nostri longius , quam quem ad finem porrecta ac
loca aperta pertinebant, cedentes insequi auderent, interim legio⁴
nes sex, quae primae uenerant, opere dimenso castra munire coe-
perunt’. In collocatione uerborum ⁶ porrecta ac loca aperta' cum
haesisset Dauisius et parum attendens ad formam particulae co-
pulatiuae ‘porrecta ac aperta loca' scribendum putasset, Clarkius
eam rationem monstrauit, qua una collocatio uerborum defendi
potest, ut ‘porrecta' per se posita et ‘loca' ad ‘aperta' tantum per-
tinere diceret. Neque ego id quaeram , cur Caesar ita perplexe
dicere maluerit quam simpliciter ‘loca porrecta atque aperta', etsi
huius rei satis infeliciter Schneiderus reddidisse rationem uidetur:
id scire uelim, quid ita haec loca porrecta dici potuerint. Ita enim
supra c. 18 descripta sunt: ‘Loci natura haec erat, quem locum
nostri castris delegerant. Collis ab summo aequaliter decliuis ad
1111111011 Sabim uergebat, Ab eo flumine pari accliuitate collis na-
scebatur aduersus hnic et contrarius, passus circiter ducentos infi-
mus apertus, ab superiore parte siluestris , ut non facile introrsus
perspici posset'. Ad rem, quam agimus, nihil pertinet, utrum uer·
bis ‘passus circiter ducentos' spatium, quod inter collem et flumen
intercedebat, designetur, au id spatium ipsius collis , quod silua
uacabat, quamquam mihi, cum statim Neruii dicantur equitum sta-
tiones habuisse in aperto loco secundum flumen, qui alius esse
quam infima pars collis, quam apertam paulo ante dixerat Caesar,
non potest, hac re demonstrari uidetur, collis radices ad flumen
usque pertinuisse. Sed, utut haec res se habet, ‘porrecta' illa ‘ac
loca aperta' ea intellegenda esse apparet, quae inter flumen et
siluas intercedebant. Quae quid erat, cur porrecta dicerentur?
In hoc enim uocabulo si qua inest peculiaris habitus loci significa-
tio, sola spatii longitudo declarari potest, quam ab his locis alie-
nam esse apertum est. Nam Neruii c. 19, 7, cum ex siluis erum—
perent, ad flumen decurrerent, 1111111011 transirent, haec omnia
paene uno tempore fecisse dicuntur. Itaque quin haec corrupta

