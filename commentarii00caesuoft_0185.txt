——175—

tur haec: ‘nouusque eorum'. Quae siue in uno et altero deteriorum
codd. siue in impresso libro primum posita sunt, certum cst de
coniectura ad supplendam orationem adiecta esse. Neque tamen
eo additamento quicquam ad ea uerba emendanda profectum est.
Nullo enim modo hic plures exercitus Pompeiani commemorari
potuerunt. Nam eum cohortes Pompeianae numero sexaginta (6⁸2,
2) in aduersas Caesaris munitiones impetum facerent, et simul mi-
lites leuis armaturae sagittariique nauibus circumuecti a tergo im-
pugnarent, hae duae exercitus partes, quac ne coniunctae quidem
Pompeii exercitum efficiebant (is enim nouem legionum erat co
tempore, uid. c. 4), peruerse singulae Pompeiani exercitus apel-
larentur. Iam in codd. scriptura, quam supra posui, recta sunt
haec uerba: ‘accessere subito prima luce Pompeiani', reliqua ‘excr-
citus aduentus extitit' neque ulla ratione cum illis cohaerentet, quo
minus corrupta uideantur, ipsorum uerborum integritas repugnat.
Atqui ea uerba candem sententiam referunt, quam superiora habent.
Non dubitandum est igitur, quin hic duplicem deprehendamus scri-
pturam, et genuinam et commentum a magistro suprascriptum.
Cum enim Caesar scripsisset ‘accessere subito prima luce Pom-
peiani', magistro pro his ponendum uisum est ‘subito prima luce
Pompeiani exercitus aduentus extitit': casus autem, quod ne-
que ipse uerbum ‘accessere' deleuit, neque consilium eius a li-
brariis perspectum est, antiquam scripturam seruauit. Idem euenit
hni. l. c. 9, 6, ubi in codd. haec leguntur: ‘cum iis, quos nuper
maximi liberauerant': ‘maxime', quod editur, neque ad ‘nuper'
neque ad ‘liberauerant’ relatum aptum est. ‘Maximi' siue potius
‘maxumi' ortum est ex ‘manumis'‚ quas syllabas uerbo ‘liberaue-
rant' suprascripserat magister, ut ‘manumiserant' legendum esse
significaret. Item c. 13, 5 in his uerbis: ‘Caesar praeoccupato iti-
nere ad Dyrrhachium finem properandi facit' in codd. scriptum est
‘praefecto occupato' uel ‘perfecto' uel ‘profect0', quorum medium
poni uolebat magister. Nam cum praepositiones ‘per' et ‘prae'
eodem compendio notarentur, duas tantum postremas syllabas
supranotauerat. Quod autem ‘ perfecto itinere' eo loco poni non
poterat, ineptiae a nostro homine non abhorrent.

C. 65, 4 baec in codd. leguntur: ‘Neque multo post Caesar
significatione per castella fumo facta , ut erat superioris temporis
consuetudo, deductis quibusdam cohortibus ex praesidiis eodem
uenit. Qui cognito detrimento eum animaduertisset Pompeium

